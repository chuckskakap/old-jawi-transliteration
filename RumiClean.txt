Dia ternganga
Tidak menyangka akan ditinggalkan begitu sahaja
Perlahan-lahan dia menebarkan pandangan ke sekeliling
Api rakus yang membakar hampir kesemua rumah di Perkampungan Gapura mulai jinak perlahan-lahan terpadam
Sebahagian sahaja masih tegar meliang-liuk menjilat penuh serakah papan dan kayu rumah
Rata-rata rumah di perkampungan rentung dan roboh semuanya
Haiwan ternakan banyak yang mati dan selebihnya bertempiaran lari
Demikian juga kuda-kuda milik penduduk kampung
Tinggal dia dan jasad-jasad tanpa nyawa yang bergelimpangan
Pandangannya terhenti pada jasad ayahanda dan bonda
Air matanya berjuraian kembali
Dia cuba menahan sedu membuatkan tubuhnya bergegar dahsyat
Jiwanya bagai ditikam-tikam
Lututnya kemudian menjadi lemah dan kakinya melonglai
Terus dia terjelepok dan melutut ke tanah
Dahi bertemu lantai bumi
Dia menangis semahu-mahunya
Lama dia berkeadaan sedemikian
Dia menangis sehingga air mata tidak lagi bersisa
Sehingga tiada lagi api yang menjilati rumah
Sehingga zulmat membaluti langit malam dan kegelapan menyelimuti buana
Bertemankan sisa bara-bara api dia tidak bergerak-gerak
Hanya membatu dalam keadaan bersujud
Solat langsung tidak dikerjakan
Malah tidak juga mempedulikan makan atau minum
Begitulah keadaannya sehingga subuh
Tubuh kuyup dibasahi embun
Dia kemudian perlahan-lahan bangun
Wajahnya beriak kosong
Perut yang berkeroncong diabaikan
Dia sekali lagi memandang sekeliling
Bagaikan dikawal langkahan kaki diatur menuju ke sungai
Di sana dia membersihkan diri
Kemudian mengambil wudhu
Di sisi sungai dia mengerjakan Solat Fajar sebelum mengerjakan Solat Maghrib dan Isya yang ditinggalkannya semalam
Walau baru berumur sepuluh tahun dia sudah tahu solat yang ditinggalkan perlu diganti
Seterusnya dia meminum air sungai sepuas-puasnya
Dia kembali ke tengah-tengah perkampungan
Dia mendapatkan cangkul
Sebelum matahari memunculkan diri dia mula menggembur tanah menggali lubang
Setiap satu lubang siap dikorek dia akan berhenti dan bergerak mendapatkan satu mayat lalu menarik dan menolak mayat itu ke dalam lubang tersebut
Bermula dengan jasad ayahanda kemudian bondanya
Seterusnya jasad yang paling hampir
Setiap kali mayat itu mahu dikambus bibirnya akan meminta maaf
Tetapi tiada lagi air mata
Hatta ketika mengebumikan jenazah ayahanda dan bondanya
Dia meminta maaf dan hanya memandang mereka dengan pandangan redup
Jauh di dasar jiwa dia bersumpah akan membalas dendam terhadap apa yang berlaku pada hari ini
Dia berterusan melakukan hal yang sama berulang-ulang kali
Hanya berhenti ketika tiba waktu solat dan makan minum sedikit sekadar untuk tenaga
Tidak susah baginya mendapatkan makanan memandangkan rumah-rumah di Perkampungan Gapura kosong semuanya
Rumah yang tidak terbakar sepenuhnya masih tersedia bekalan makanan yang elok-elok
Setiap kali mencangkul dia hanya berfikir bagaimana mahu meneruskan hidup dan berazam untuk menyempurnakan dendamnya
Setiap hayunan cangkul dia membayangkannya
Setiap kali cangkul menikam tanah dia bersumpah akan melaksanakannya
Dia bagaikan sedang menggembur tanah untuk menanam benih tekadnya sendiri
Upacara ini berterusan selama seminggu
Sehingga 523 mayat berjaya dikebumikan
Di hadapannya terbentang 523 pusara
Angin menderu-deru biasan pertembungan antara dia dan satu lembaga di hadapannya
Semakin lama mereka bertarung semakin jelas susuk lawannya itu
Seorang lelaki berwajah garang dengan misai dan janggut yang sedikit tebal
Rambutnya pendek dan kemas bertanjak megah berpakaian pendekar yang diperbuat daripada kain yang terbaik lagi mahal
Kerisnya bukan senjata biasa-biasa
Hanya mereka yang bertaraf laksamana mampu mempunyai keris sedemikian rupa
Mereka sudah bertarung garang semenjak kelam dinihari sehingga terang mula merajai alam
Sekali-sekala mereka bagaikan melayang saat menyerang atau mengelak serangan lawan
Ibarat punya kesaktian tersendiri
Masing-masing tidak terkalahkan
Engkau boleh bertahan sebegini lama ya Tidak hairanlah engkau mampu menumbangkan nama-nama besar di selatan ini  Saukan cuba mencapai kepalanya
Dia tunduk tetapi dijamu pula dengan tujahan lutut lawan
Tangkas dua lengan dinaikkan untuk mempertahankan diri
Tubuhnya terangkat sekitar sehasta dari bumi
Tetapi engkau masih belum mampu menghadapi aku   Tangan yang tadi cuba menyauk kepalanya kini melawan arah dengan melepaskan pukulan silang
Pantas dia mengangkat sebelah tangan dan kaki mempertahankan kepala dan tubuh daripada menjadi mangsa
Namun serangan pantas itu berisi tenaga yang begitu tinggi membuatkan dia terpelanting ke tepi sebelum bergolek beberapa kali di lantai bumi
Bingkas dia bangkit dengan sebelah lutut dan tangan menongkat tubuh
Lawannya membuka tari silat bagaikan memancing untuk dia memulakan serangan
Langkah si lawan itu kemas dan teratur
Daripada buah-buah persilatannya tidak mempamerkan sebarang kelemahan yang terbuka
Tangannya perlahan-lahan beralun
Seiring dia menarik nafas tangan kiri merapati hadapan dada sementara tangan kanan terjulur keluar
Ibu jari dilipat ke dalam telapak sedang jari-jemari lain terbuka lurus
Pandangan redupnya memerhati lawan
Dia dan tetamu tanpa undangan itu telah bertukar puluhan jurus untuk beberapa ketika
Sudah bersedia untuk tamatkan pertembungan ini   Di manakah budak itu  Bagai halilintar suara itu menggegarkan Perkampungan Medini
Orang ramai yang ralit dengan urusan sendiri di tengah-tengah perkampungan tersebut terperanjat besar melihat kehadiran sekumpulan lelaki lengkap bersenjata didahului seorang lelaki bertubuh besar lagi sasa
Tubuh sasa lelaki itu terselindung sebahagiannya di balik pakaian tebal yang diperbuat daripada kulit buaya
Tangan kanan memegang sebatang belantan besar lagi berduri direhatkan di atas zirah pada bahu
Mata lelaki itu terjegil memandang orang kampung yang terkulat-kulat dengan kehadirannya
Banyak urusan tergendala
Yang sedang riuh berjual-beli di pasar terhenti
Yang sedang enak menjamu selera juga mencicip minuman di warung-warung memalingkan kepala
Di manakah Sang Kancil Berani dia mempermain-mainkan aku  Suara itu memetir lagi
Kali ini banyak bahu terenjut kecut
Keadaan ini benar-benar membuatkan semua hilang bicara
Bukanlah suatu perkara yang lumrah bagi seseorang yang berkuasa seperti lelaki itu bertamu ke perkampungan ini dengan rela
Sering orang bawahannya sahaja dikerah ke mari bagi mengutip cukai saban purnama
Memandangkan tiada siapa yang menyahut pertanyaannya lelaki itu mendengus kasar
Dia menoleh ke arah kumpulan lelaki yang datang bersama-samanya
Mereka berpakaian hulubalang zirah menyelimuti sebahagian tubuh sementara sebahagian lagi diselimuti kain bermutu tinggi
Bilangan mereka sekitar 30 orang
Cari budak itu sampai ketemu  Dua puluh lima orang berpecah ke merata arah sambil menghunus senjata masing-masing sementara lima yang berbaki kekal di sisi lelaki tersebut
Ini membuatkan orang ramai yang semenjak tadi terkulat-kulat bertempiaran lari risau akan keselamatan diri
Ramai yang terlolong risau menjadi mangsa keadaan
Dari kejauhan di sebuah warung keadaan itu diperhatikan oleh ramai orang yang sedang membasahkan tekak
Tidak sedikit yang kelam-kabut angkat kaki saat melihat kumpulan manusia itu mula berpecah dan bergerak dengan senjata nan terhunus
Namun sebahagian kecil masih menanti dan terus memerhati keadaan
Apalah onar Sang Kancil kali ini
Tentunya melampau kalau si Bagak sendiri turun ke mari
Salah seorang lelaki yang masih menanti kepada rakannya yang turut memerhati
Nakal sangat budaknya
Macam-macam ulahnya
Suka benar menyakat orang
Entah apa anginnya kebelakangan ini suka benar dia bermain berhampiran sempadan istana si Bagak itu
Pasti dia ada mempersendakan si Bagak
Menempah maut
Perkampungan kita pula menjadi mangsa
Kedua-duanya menggeleng
Mereka kemudian melihat salah seorang daripada kumpulan manusia tadi mula bergerak ke arah warung tempat mereka berada
Sudah aku mahu tutup warung
Aku tidak mahu jadi mangsa
Bayar kemudian  Tuan punya warung mula menarik kepingan-kepingan papan yang menjadi penutup kepada kawasan dalaman warungnya
Dua sahabat tadi baru menyedari yang mereka berdua sahaja tinggal di warung itu bersama seorang lagi lelaki di meja berhampiran
Mari kita beransur
Mari
Eh Salah seorang daripada dua sahabat itu menoleh
Engkau tidak mahu angkat kaki Dia memandang seorang lelaki segak bertanjak dan berpakaian kemas tetapi karung kain yang menemaninya jelas menunjukkan yang pemuda itu adalah seorang pengembara
Lelaki itu menoleh ke arah mereka
Segaris parut besar lagi panjang dari bawah rahang kanan hingga hampir mencecah mata terpamer
Terkejut dua sahabat itu saat melihat parut tersebut
Engkau ini
Hoi beritahu aku di mana budak yang bergelar Sang Kancil itu Satu suara mencantas kalam yang mahu dituturkan si sahabat tersebut
Dua sahabat tadi menoleh
Tiga orang hulubalang Bagak Durjana sudah tiba ke warung tersebut
Dia anak yatim piatu
Tiada rumah
Hidup di jalanan
Dia boleh berada di mana-mana
Malah mungkin telah melarikan diri Salah seorang daripada dua sahabat itu bersuara
Jadi engkau kenal dia Sebilah pedang dihunus dari sarung terus diacu ke leher si sahabat yang berbicara tadi
Ikut kami sekarang  Dua hulubalang yang lain memanjangkan tombak masing-masing memukul bahu kedua-dua sahabat tersebut agar merapat
Dua sahabat itu terketar-ketar
Wajah mereka pucat
Sesal memagut-magut jiwa kerana mereka tidak angkat kaki lebih awal seperti yang lain
Bagai baru menyedari kehadiran si pengembara di meja berhampiran hulubalang-hulubalang Bagak Durjana itu terbega kehairanan dengan ketenangan yang dipamerkan oleh lelaki tersebut
Lelaki berparut itu bersahaja dan tenang mencicip minuman daripada reruas buluh yang menjadi bekas minuman di warung itu
Pandangannya kekal terpaku ke arah Bagak Durjana
Langsung tidak memerhatikan pertembungan antara lima manusia yang berhampiran dirinya
Ewah ewah engkau buat bodoh saja ya  Acah-acah berani ya  Berlagak hebat  Ketiga-tiga hulubalang Bagak Durjana itu mengalihkan perhatian kepada lelaki tersebut
Tercalar angkuh masing-masing apabila ada yang tidak langsung mempamerkan rasa takut mahupun hormat saat berhadapan dengan mereka
Celaka  Kendatipun begitu lelaki tersebut masih tidak memandang akan mereka
Dua hulubalang Bagak Durjana yang bertombak mula melibas senjata masing-masing
Bunyi meja kayu kerkecai seribu menggegar suasana
Habuk dan debu naik berkepul-kepul mengaburkan pandangan
Tanpa disangka-sangka sepasang tangan keluar dari kepulan habuk dan debu itu lalu mencapai kedua-dua batang tombak
Belum sempat hulubalang-hulubalang Bagak Durjana memberikan tindak balas batang-batang tombak itu telah dipatahkan dan bilah-bilahnya dilempar menembusi kepala pemilik-pemiliknya
Daripada tiga tinggal seorang hulubalang Bagak Durjana sedang terbelalak
Terkejut amat dengan apa yang berlaku
Si pengembara yang berparut di pipi itu sudah berdiri di hadapannya
Pandangan lelaki itu tidak tajam redup dan tenang sahaja
Tetapi entah mengapa gerun bagaikan menyerkup jiwa hulubalang Bagak Durjana yang berseorangan di situ pada ketika itu
Dua sahabat yang tadinya hampir menjadi mangsa juga terpaku disambar kagum saat melihat apa yang sedang berlaku di hadapan mereka berdua
Hulubalang Bagak Durjana yang masih berdiri mengetap geraham
Hulu pedang dipegangnya erat
Tanpa amaran dia terus melibas senjata tersebut ke arah lelaki berparut itu
Walaupun libasan tersebut pantas tetapi pergerakan itu terhenti tatkala pergelangan tangannya disambut telapak tangan lawan
Lelaki berparut itu kemudian menarik hulubalang Bagak Durjana tersebut ke hadapan sebelum satu penumbuk dilepaskan ke wajah
Hulubalang Bagak Durjana itu terpelanting menghentam sebuah meja
Meja itu berkecai dihempap tubuhnya
Erang kesakitan melatari suasana di sekitar warung tersebut
Jika engkau mahu terus hidup sebaiknya terus berbaring
Jika tidak engkau akan mengekori dua rakanmu ke alam barzakh
Lelaki berparut itu bersuara perlahan tetapi jelas sambil saling menepuk kedua-dua belah tangannya bagi mengenyahkan debu
Hulubalang Bagak Durjana itu menarik nafas panjang sebelum terkulai
Hilang kesedaran di situ juga walau hanya menerima satu tumbukan
Jelas tumbukan itu bukan tumbukan biasa-biasa
Dua sahabat yang semenjak tadi membatu berhasrat mendapatkan si pengembara bagi mengungkapkan rasa kagum dan berterima kasih
Namun baru sahaja mereka mahu melangkah lelaki berparut di pipi itu telah keluar dari warung
Mereka mahu memanggil si pengembara  tersebut tetapi terlihat pula seorang budak sedang diseret oleh dua lelaki bersenjata bagi menghadap lelaki yang bertubuh sasa
Itu Sang Kancil  Dia telah ditangkap  Dua sahabat itu saling berpandangan sebelum sama-sama mengerling kepada si pengembara yang telah menyelamatkan mereka berdua
Pada masa yang sama budak itu ditolak kasar hingga berdiri sekitar sedepa dari Bagak Durjana
Waduh Tuan Bagak begini sekali tuan berminat dengan silap mataku
Aku terharu Budak itu kelihatan bersahaja namun ada getaran pada nada suaranya
Jelas ada gerun dan risau sedang bergelora dalam dada
Tetapi senyuman pada bibirnya cuba menyembunyikan semua itu
Bagak Durjana mendengus garang
Engkau telah menghina aku dan orang-orangku
Engkau fikir engkau boleh terus hidup Belantan berduri dihentakkan ke tanah
Budak yang bergelar Sang Kancil itu menelan liur saat melihat saiz belantan berduri tersebut
Namun digagahi dirinya untuk terus tersenyum dan menatap tepat wajah Bagak Durjana
Tuan Bagak yang mulia aku hanya bersenda
Tuan pasti berjiwa besar selayaknya insan perkasa dan berkuasa seperti tuan
Sang Kancil tersengih-sengih bermain kata-kata
Bergurau dengan meluku kepala aku dan orang-orangku  Hulubalang-hulubalang Bagak Durjana yang tadi bertebaran mula kembali ke sisi tuan mereka
Orang ramai yang tadi bertempiaran lari sebahagian kembali untuk melihat apa yang bakal berlaku
Masing-masing mahu mengetahui akan nasib Sang Kancil yang memang terkenal dengan kenakalannya
Kali ini kenakalan Sang Kancil bakal memakan diri
Tuan Bagak yang minta aku menghiburkan kalian dengan silap mata
Maka itulah yang aku usahakan
Tinggal kalian saja tidak terhibur
Kerana itu bukan hiburan
Itu hinaan jahanam
Engkau mempergunakan nama Jagat Suci bagi membodohkan kami  Itulah hiburan
Aku terhibur
Satu dua tiga lekuk jantan betina aku ketuk
Budak itu ketawa berdekah-dekah
Kalian sangka aku adalah Jagat Suci yang menyamar sebagai seorang budak
Beratur kalian menuruti arahanku
Apakah kalian baru sedar setelah lama aku meninggalkan istanamu  Budak jahanam Belantan berduri diangkat tinggi
Tarikan nafas orang ramai kedengaran seolah-olah tidak menyangka bahawa nyawa Sang Kancil bakal tamat dalam beberapa saat lagi
Hukuman mati untuk engkau budak Belantan berduri dilibas sekuat hati
Angin kuat tidak semena-mena menerpa membuatkan debu-debu kencang berterbangan ke udara berkepul-kepul menutupi suasana
Nasib Sang Kancil menjadi tanda tanya
Orang ramai yang memerhati saling berebut-rebut untuk berada di barisan paling hadapan bagi melihat pengakhiran budak nakal itu
Kendatipun begitu ketika kepulan-kepulan debu tersebut belum benar-benar berpapasan Bagak Durjana dapat merasakan sesuatu yang aneh
Belantan berduri itu tidak menjejak tanah bagaikan tersekat di tengah-tengah pergerakan
Hanya deruan angin yang terbawa ke bumi
Nirnama
Engkau betul-betul tiba Suara Sang Kancil kedengaran di balik kepulan-kepulan debu yang perlahan-lahan menghilang dibawa angin
Terzahirlah seorang lelaki bertubuh sederhana dan berperawakan pendekar sedang menahan belantan berduri dengan hanya sebelah tangan
Sebilah keris terhunus menikam belantan berduri itu menyekatnya daripada mengapa-apakan Sang Kancil
Terbelalak Bagak Durjana
Hulubalang-hulubalangnya turut terpana
Bagak Durjana bukanlah orang yang lemah dan libasan tadi penuh berkuasa
Susuk tubuh sederhana lelaki di hadapan mereka kini mustahil mampu menghalang serangan tadi
Apatah lagi dengan hanya sebelah tangan
Tidak dapat diterjemah keadaan ini oleh akal  Engkau mengotakan kata-katamu
Aku kagum Sang Kancil
Lelaki bertubuh sederhana dan berperawakan pendekar itu memandang Sang Kancil
Budak itu ketawa kecil
Sudah aku nyatakan aku mampu membuat Bagak Durjana meninggalkan istananya   Satu garis nipis terukir pada bibir lelaki berparut tersebut
Dahi Bagak Durjana berkerut seribu
Apa yang sedang berlaku  Dia berasa terhina
Segera dia mengangkat belantan berduri untuk melakukan serangan yang seterusnya
Namun senjata itu tidak dapat digerakkan
Kerutan pada dahinya tambah berlapis-lapis
Lelaki di hadapannya itu jelas sedang mengenakan suatu tenaga kepada keris yang sedang menikam belantan berduri tersebut
Hapuskan mereka berdua Bagak Durjana melaung
Serang Dua puluh tujuh hulubalang Bagak Durjana menyerbu serentak
Engkau perlu menjauh Nadim  Lelaki itu memanjangkan kakinya menolak Sang Kancil dengan suatu daya yang tidak menyakitkan tetapi cukup kuat untuk menghantar budak itu melayang ke tempat kerumunan ramai
Sang Kancil disambut oleh orang-orang Perkampungan Medini
Siapakah pendekar muda itu Nadim  Beberapa orang kampung mula menggerumuni Sang Kancil
Ikatan pada tangannya dilucutkan
Budak yang dipanggil Nadim itu tersenyum besar
Itulah Nirnama  Cerita dongeng itu  Yang dikatakan telah berkelana ke merata tempat membantu ramai orang  Insan sakti  Hidung Sang Kancil mula kembang semangkuk
Senyuman semakin melebar
Benar   Orang ramai mula membulatkan perhatian kepada medan pertarungan
Lelaki bertubuh sederhana dan berperawakan pendekar yang bergelar Nirnama itu lincah bertarung menentang konco-konco Bagak Durjana
Walaupun berhadapan banyak lawan lelaki itu tetap tenang
Setiap serangan dielak dengan baik ada yang disambut ada yang ditangkis
Setiap lawan yang merapati dihabiskan dalam satu serangan sahaja
Setiap serangan akan dibalasnya dengan tikaman pada kerongkong kepala atau jantung lawan
Setelah beberapa ketika dua puluh nyawa melayang
Nirnama masih kekal berdiri
Tujuh lawan yang berbaki mula teragak-agak untuk menyerang apabila melihat rakan-rakan mereka hanya tinggal jasad-jasad yang tidak lagi bernyawa
Bagak Durjana tidak mampu untuk bersuara apatah lagi mahu mengherdik sikap pengecut orang-orangnya
Dia sendiri tidak berkelip mata
Gerun bersadur takjub
Tengkuknya meremang
Mungkin inilah yang sedang dirasai tujuh hulubalangnya yang masih bernyawa
Ketujuh-tujuhnya saling berpandangan bagaikan meminta yang lain mara terlebih dahulu
Usah dibazirkan nyawa
Tidak pernah salah berundur
Lebih baik hidup dalam kehinaan hari ini untuk harapan hari esok berbanding terus mati dalam kesia-siaan
Nirnama berbicara lembut
Bagak Durjana mengetap geraham
Bunyinya dapat didengari yang lain
Dia seperti sedang melawan gerun yang mahu menyerkup diri
Aib yang diterima hari ini amat besar
Belum pernah ada orang yang berani serta mampu berhadapan dengannya seperti ini
Engkau sebenarnya siapa Apa tujuan engkau ke mari Hanya mahu membantu orang yang kesusahan
Apakah engkau penyebab kematian orang-orang kananku di Wilayah Ujong ini Nirnama mengangguk
Mata Bagak Durjana terbeliak lebih besar
Maka benarlah engkau Nirnama yang masyhur dibicarakan orang ramai itu Nirnama tidak memberikan maklum balas
Adakah engkau mahu membunuhku di sini Siapa yang melantik engkau menjadi malaikat maut hah Nirnama menggeleng
Engkau boleh memilih untuk hidup
Aku hanya mahu engkau keluar dari istanamu
Mengapa Sebelah kening Bagak Durjana terangkat
Ketiadaan engkau untuk mengepalai bala tentera di istana maka kubumu itu akan menjadi lemah
Tentera Semutar Putih telah lama menanti di sempadan
Mereka sedang melanggar istanamu melumpuhkan seluruh kekuatan Indera Kayangan yang berbaki di Wilayah Ujong ini
Bagak Durjana terkesima
Tanpa orang-orang kananmu dan engkau pula di sini tiada siapa lagi mampu menghalang kemaraan tentera Semutar Putih
Urusanku sebenarnya telah pun selesai
Nirnama perlahan-lahan menyarung kembali senjatanya
Keris bersarung itu tersisip kemas di pinggang
Tujuh orang hulubalang Bagak Durjana memandang ketua mereka
Bagak Durjana turut membalas pandangan mereka sebelum kembali menatap Nirnama
Aku tidak akan hidup dalam kehinaan ini
Tidak sanggup aku menghadap Tuanku Jagat dengan ketewasan
Aku hanya mahu dia melihat kemenangan Bagak Durjana tidak lagi berfikir panjang terus mara dan pantas melibas belantan berduri
Melihat tindakan tersebut tujuh hulubalang itu terus mengekori
Mungkin sangka mereka bersama-sama Bagak Durjana mereka akan berpeluang untuk menumbangkan Nirnama
Nirnama menggeleng
Dia tidak menghunuskan keris
Tari silat dibukanya
Libasan belantan berduri disambut tetapi tidak ditahan
Daya libasan itu digunakan untuk mengesampingkan senjata tersebut ke kanan
Akibatnya empat hulubalang Bagak Durjana menjadi mangsa senjata ketua mereka sendiri
Bagak Durjana terperanjat
Namun belum sempat dia bertindak Nirnama telah menyambut serangan daripada tiga hulubalang yang lain dan dengan teknik yang sama melorongkan senjata mereka ke tubuh Bagak Durjana
Parang tombak dan pedang terbenam di bawah rusuk Bagak Durjana
Akibat kesakitan Bagak Durjana melibas kembali belantan berduri tepat mengenai kepala ketiga-tiga hulubalang itu meragut semua nyawa
Bagak Durjana terlutut
Darah mengalir deras dari liang-liang luka
Pedih dan nyeri mula menjalar ke seluruh tubuh
Pergerakan Nirnama sebentar tadi ibarat angin
Dengan pergerakan yang kelihatan mudah dia berjaya menggunakan kekuatan lawan untuk kelebihan diri sendiri
Sesuatu yang tidak pernah dilihat oleh Bagak Durjana digunakan sebagai serangan utama dalam pencak silat para pendekar selama ini
Dengan gaya persilatan yang sama Nirnama mampu berhadapan dua puluh lawan serentak pada awal pertembungan tadi
Bagak Durjana meludah ke bumi
Ludahnya bercampur darah
Matanya mula berpinar-pinar
Namun dia berusaha mengumpul sisa-sisa kekuatan
Belantan berduri dipacakkan bagi menongkat tubuh
Bagak Durjana kembali bangkit
Tuanku Jagat akan membelaku Belantan berduri dilibas
Nirnama mara tanpa mempamerkan gerun berdiri betul-betul di hadapan Bagak Durjana mengakibatkan libasan senjata lawan tidak lagi mampu untuk mengenai tubuh pendekar berparut itu
Lengan Bagak Durjana ditahannya dengan tangan kiri sementara tangan kanan menghunus keris dari pinggang merodok senjata itu tepat ke perut Bagak Durjana
Jagat hanya membela dirinya sendiri
Perlahan-lahan Nirnama menarik keris sekaligus mengeluarkan usus Bagak Durjana
Darah merecik ke bumi
Belantan berduri jatuh bergulingan
Bagak Durjana sekali lagi melutut dengan mata yang tidak berkedip dan wajah yang pucat lesi
Dia menatap susuk tubuh Nirnama buat beberapa ketika sebelum tubuhnya tumbang dan terkulai di lantai bumi
Nirnama sekadar memerhatikan lawan yang tidak lagi bernyawa sambil perlahan-lahan kembali menyarung senjata
Segala puji bagi Allah yang mengurniakan kekuatan dan mengizinkan aku menumbangkan lawan-lawanku
Api marak meliang-liuk diserbu angin menerangi puncak menara ini
Ruangan berbentuk bulatan besar yang berlantaikan marmar bermutu tinggi ini hanya dihuni dua orang manusia
Seorang lelaki yang teramat tampan rambut putih lurus lembut panjang melepasi bahu berpakaian megah dan mewah
Jari-jemarinya disarung cincin berantai emas sebagai bukti bahawa dia bukan orang biasa-biasa
Di sisinya seorang perempuan tua namun masih punya anggun tingkahnya dengan rambut puytih yang disanggul kemas bahu kiri berduri-duri hitam sedang tangan kanan memegang sebatang tongkat
Perempuan itu sedang memejamkan mata sambil menalakan wajah ke luar menara
Zulmat malam sekitar pusat pemerintahan Kerajaan Indera Kayangan diusir cahaya terang-benderang dari bangunan-bangunan yang berselerak
Jelas semuanya masih hidup dengan bermacam-macam hiburan dan acara yang memuaskan hawa nafsu manusia
Sememangnya Indera Kayangan terkenal sebagai tempat untuk berdagang dan berhibur menjadi tumpuan sesiapa yang mahu berseronok-seronok melayan hawa nafsu
Pusat-pusat perjudian pelacuran penjualan hamba dan abdi perdagangan barangan mewah dan banyak lagi menjadi tempat pilihan utama para bangsawan menghabiskan kekayaan mereka
Bagaimana Nujum Surya Suara lelaki tampan itu kedengaran halus dan merdu
Perempuan tua itu tidak segera membalas
Tidak semena-mena bunyi kepakan sayap menyapa pendengaran mereka berdua
Nujum Surya membuka mata
Dua ekor gagak mendarat ke dinding menara
Kedua-duanya hitam legam dengan mata merah saga
Beritahu beta akan perkembangan di Wilayah Ujong
Lelaki tampan tadi memanjangkan tangan kanan
Rantai emas yang menghubungkan cincin-cincin pada jemarinya bergemerincing
Dua ekor gagak itu meluru dan hinggap pada tangannya
Tuanku Jagat Suci
Nujum Surya seperti serba salah
Telunjuk kiri Jagat Suci tegak melekat pada bibir membuatkan bicara Nujum Surya mati begitu sahaja
Dua burung gagak itu senyap memandang tepat ke arah Jagat Suci
Wilayah Ujong telah tumbang
Perlahan suara Jagat Suci mendesir
Mata Nujum Surya membulat
Mustahil  Jagat Suci mendengus
Wajah tampannya dinodai durja
Dia mengibas tangan kanan
Dua ekor gagak itu serta-merta menjadi debu hilang daripada pandangan
Jagat Suci berpaling menghadap api marak di tengah-tengah puncak menara
Seru semua
Suaranya yang lembut dan merdu kedengaran tegas
Nujum Surya bergerak ke sisinya mula terkumat-kamit sambil mengangkat tongkat
Setelah beberapa ketika tongkat itu dihentaknya ke lantai
Api menjadi semakin marak sebelum beberapa percikan muncul membentuk tiga bulatan di hadapan mereka berdua
Setiap satu bulatan kemudian memunculkan satu wajah samar-samar sahaja
Semuanya terbentuk daripada percikan api
Namun cukup bagi Jagat Suci dan Nujum Surya mengenali akan gerangan setiap wajah
Ampun Tuanku Jagat Suci Yang Maha Mulia beribu-ribu ampun Tiga wajah itu bersuara
Wilayah Ujong telah tumbang
Bermakna Semutar Putih benar-benar telah bertindak di luar kebiasaan
Jagat Suci mendengus
Tetapi beta yakin kalian tidak akan mengecewakan
Bukankah begitu Wajah durjanya bertukar dihiasi senyuman lebar
Ketiga-tiga wajah hasil percikan api itu terangguk-angguk
Ampun tuanku
Patik sedang berusaha semampu patik bagi mencapai hajat kita di sini
Berikan patik sedikit lagi masa
Di sini keadaan sudah hampir sampai ke kemuncaknya
Ampun tuanku
Patik teramat yakin bahawa semuanya telah tersedia bagi patik menyempurnakan rancangan kita
Patik akan bertindak tidak lama lagi
Ampun tuanku
Adapun patik masih gagal untuk memburu insan bergelar Nirnama itu
Dia bagaikan tersembunyi daripada pandangan patik
Suara ketiga itu disambut oleh dengusan Nujum Surya
Jagat Suci menghela nafas panjang sambil kekal tersenyum
Usah kecewa wahai pemburuku
Nujum Surya juga belum pernah dapat mengesan pendekar tanpa nama itu
Teruskan perburuanmu
Ampun tuanku  Kejatuhan Wilayah Ujong di luar jangkaan beta
Benarlah bahawa insan bergelar Nirnama itu merupakan ancaman kepada perancangan beta
Kita tidak lagi boleh bersikap sambalewa
Cita-cita beta untuk menguasai Nusantara akan terbantut sekiranya Tanah Semenanjung pun tidak dapat beta takluk sepenuhnya
Jagat Suci mengangkat penumbuk
Sekali lagi bunyi bergemerincing menghiasi puncak menara itu
Apakah kami bertiga perlu berganding bahu memberikan tumpuan dalam memburu Nirnama itu Salah satu daripada baki dua wajah itu bersuara
Jagat Suci menggeleng
Biarkan pemburuku dengan usahanya
Nirnama itu memberikan ancaman tetapi sekiranya semua perancangan kita berjaya maka kehilangan Wilayah Ujong hanyalah satu unduran kecil dalam usaha beta
Kami akan berusaha sepenuh tenaga kami menyempurnakan perancangan masing-masing tuanku Ketiga-tiga wajah itu bersuara serentak
Bergeraklah kalian
Pastikan rancangan kita berjaya
Ampun tuanku  Nujum Surya mengangkat tongkatnya
Bulatan-bulatan api menghilang
Api besar di tengah-tengah puncak menara itu kembali seperti biasa
Apakah kita hanya menanti semata-mata tuanku  Jagat Suci melemparkan pandangan ke sekitar pusat pemerintahan kerajaannya Dari puncak menara tertinggi istananya dibiarkan mata menjelajah keliling lereng Bukit Pelarit yang menempatkan istana kemegahannya
Bertenang Nujum Surya
Kita perhatikan apa yang bakal berlaku
Biarkan musuh-musuh kita menganggap kemenangan sudah berada dalam genggaman mereka
Senyuman Jagat Suci meleret
Tuanku Yang Maha Bijaksana
Patik hanya taat dan patuh
Nujum Surya mengangkat sembah
Jagat Suci kekal tersenyum sinis
Allahu akbar
Jeda sedetik
Attahiyyatul mubarokaatuss solawat
Suara itu kedengaran tenggelam timbul antara bunyi cengkerik dan nyanyian segala makhluk di tengah-tengah belantara
Sesusuk tubuh sedang bersimpuh di samping unggun api
Pandangan mata menekur tanah sambil mulut terkumat-kamit
Assalamualaikum wa rahmatullah
Kepala ditoleh ke kanan
Assalamualaikum wa rahmatullah
Kepala ditoleh ke kiri
Kemudian dia menukar cara duduk
Daripada bersimpuh kepada bersila
Mulutnya masih terkumat-kamit dengan mata terpejam
Astaghfirullahal azim alladzi laa ilaha illahu huwal hayyul qayyum wa atuubu ilaih
Desir suaranya memenuhi ruang antara remang-remang cahaya unggun api di sisi
Khusyuk tidak menghiraukan zulmat malam yang gelap lagi pekat tambah-tambah lagi berada di tengah-tengah belantara
Langsung tiada risau atau gusar berseorangan di tempat yang tentu berbahaya dengan adanya haiwan-haiwan liar lagi buas
Jari-jemarinya digerakkan selari dengan mulut masih terkumat-kamit
Selepas beberapa ketika dia kembali bersimpuh dan menadah tangan sambil mengangkatnya sedikit tinggi lebih kurang sama dengan paras kepala
Dia terus berkumat-kamit dengan khusyuk buat beberapa waktu sebelum kedua-dua belah tangan meraup wajah
Gerak-geri itu akhirnya sempurna
Bibirnya berhenti bergerak
Tubuhnya membongkok sedikit sambil sebelah tangan menongkat tubuh di atas lutut
Dia menoleh ke belakang
Tiada sesiapa di situ
Hanya pokok-pokok besar dan rimbunan pepohon berdaun tebal menghiasi pandangan sekadar apa yang dibiasi cahaya unggun
Keluarlah
Aku tahu engkau berada di sebalik pokok itu Suaranya tidak lantang tetapi cukup untuk didengari sasarannya
Perlahan-lahan seorang budak lelaki kelihatan
Berbaju selapis berseluar singkat bawah lutut dengan pinggang terikat samping
Budak itu tersengih-sengih sambil sebelah tangan menggaru belakang kepala yang tidak gatal sebelah lagi memegang tongkat
Pada hujung tongkat itu terikat bungkusan kain bersama seikat pisang
Macam mana engkau tahu aku berada di situ Budak itu melangkah merapatinya
Dia menggerakkan tubuh bersandar pada sebatang pokok paling hampir sambil pandangan tidak melepaskan pergerakan budak yang menghampirinya
Soalan itu tiada balasan
Engkau memang pendekar handalan ya Aku kagum amat
Bagaimana engkau mampu menumbangkan Bagak Durjana dan hulubalang-hulubalangnya seorang diri Sakti apa yang engkau ada Budak itu tanpa kekok menepuk bahunya dan bersila di sisi lelaki tersebut
Dia mengukir senyuman nipis matanya redup menatap budak tersebut
Terima kasih Nadim kerana sudi membantuku untuk mengeluarkan Bagak dari istananya
Budak itu tersengih sambil mengibas tangan ke udara
Ah perkara kecil
Tapi mujur engkau hadir tepat pada masanya
Jika tidak entah melayang sudah nyawaku
Tawa menghiasi belantara
Dia kekal dengan senyuman
Terbukti engkau seorang yang bijaksana
Nadim berhenti daripada ketawa
Dahinya berkerut
Sebentar
Pandangannya tepat memaku wajah lelaki di hadapannya
Engkau sebenarnya lagi bijak daripada aku
Aku sering mengenakan orang engkau pula mengenakan aku Bahu lelaki itu ditumbuknya lembut
Senyuman tidak lekang dari bibir lelaki tersebut
Nirnama engkau tahu aku akan menyahut cabaranmu jika kebijaksanaanku dicabar
Pandai engkau ya Sekali lagi bahu Nirnama menjadi mangsa tumbukan Nadim
Nirnama tersenyum nipis
Remang cahaya unggun api membuatkan parut pada pipinya jelas kelihatan walaupun alam sedang berselimutkan zulmat malam
Kita masing-masing ada kelebihan kurniaan Allah Nadim
Sekarang Bagak Durjana sudah tiada
Aku mendapat khabar laksamana-laksamana Semutar Putih berjaya menyerbu istananya
Kekuasaan Jagat Suci di Wilayah Ujong tumbang sepenuhnya
Tiada cukai yang membebankan lagi
Penduduk Perkampungan Medini dan perkampungan-perkampungan di Wilayah Ujong ini pasti sedang bergembira
Engkau tidak turut bergembira bersama-sama mereka Apa tujuan engkau berada di sini  Nadim mengesat hidung dengan ibu jari
Hah aku mahu menjadi sakti sepertimu
Maka aku mahu mengikutimu Nirnama  Dahi Nirnama berkerut sedikit
Kelanaku bukan sesuatu yang remeh
Aku tidak biasa berteman
Tambahan pula aku tidak ada sakti
Mata Nadim membulat
Tidak ada sakti Hah masyhur sudah gelarmu itu Nirnama
Engkau telah membantu banyak orang di Wilayah Ujong ini
Menumbangkan nama-nama besar di serata tempat sedang mereka itu adalah ketakutan ramai
Wilayah Ujong tumbang dengan usaha engkau
Jika tiada sakti mustahil engkau mampu melakukannya  Jeda sedetik
Pertarungan engkau dengan Ratu Mergastua Cenderawasih Utama Harimau Hitam Beruang Petir
Nadim membilang dengan jari
Hah tidak terbilang
Semuanya menjadi bualan harian kami
Kehebatan engkau nyata tidak tertanding
Nama-nama itu merupakan pahlawan Jagat Suci yang terbilang berkuasa di serata Wilayah Ujong
Garis nipis menghiasi bibir Nirnama
Lelaki itu menggeleng seakan mahu mengenyahkan lintasan-lintasan ingatan pertarungan antara lawan-lawan tersebut
Setiap satu nama itu menguasai satu kawasan di Wilayah Ujong
Bersama-sama Bagak Durjana sebagai ketua mereka merupakan orang-orang Jagat Suci yang diberikan kepercayaan untuk menguasai Wilayah Ujong
Gabungan kekuasaan mereka membuatkan Wilayah Ujong menjadi kawasan ampuh yang gagal ditembusi jirannya yang kecil Kerajaan Semutar Putih
Selain Wilayah Ujong Wilayah Gangga Negara juga merupakan satu lagi kekuasaan Jagat Suci
Kedua-duanya menghimpit Semutar Putih dalam usaha Jagat Suci untuk benar-benar menghapuskan kerajaan tersebut
Kesumat Jagat Suci ke atas Semutar Putih memang berakar dalam memandangkan kerajaan itu yang bertanggungjawab memasung Jagat Suci sekitar lima dekad yang lalu
Sungguhpun begitu satu persatu penguasa kawasan Wilayah Ujong tumbang pada tangan Nirnama
Merapuhkan cengkaman kekuasaan Jagat Suci di selatan ini
Allah subhanahu wa taala
Telunjuk Nirnama tegak ke atas
Giliran Nadim berkerut dahi
Terus budak itu mendongak
Remang cahaya mempamerkan riak-riak dedaunan yang bergemalai ditiup bayu malam sedang langit gelap dan hampir sahaja tidak kelihatan dek ditutupi rimbunan pepohon dan pokok-pokok yang memagar bumi
Dialah Yang Maha Perkasa lagi Maha Berkuasa
Aku hanya meminta kekuatan daripada-Nya
Perlahan Nirnama berbicara seraya pandangan melekat pada unggun api yang meliang-liuk dan sesekali menghasilkan percikan bara
Selebihnya adalah seni silat yang aku amalkan sebagai usaha
Nadim menyilang tangan di atas dada sambil memuncungkan bibir
Hidungnya mengeluarkan dengus
Engkau sengaja tidak mahu mengajarkan aku kesaktianmu bukan  Nirnama tersenyum kecil
Aku berkata benar
Silat dan kuasa apa yang mampu membuatkan engkau sebegini hebat  Nirnama menggeleng
Senyuman masih tidak lekang dari bibir
Aku tidak peduli
Aku yakin dengan aku mengekori kamu aku akan tahu rahsiamu
Senyuman Nirnama melebar sedikit
Terpulang
Jika engkau mampu
Engkau tahu aku pantang dicabar Nirnama Bahu Nirnama ditumbuknya
Kedua-dua mereka tertawa
Tawa Nadim paling kuat manakala tawa Nirnama cepat sahaja mengendur
Mata Nirnama redup memandang wajah Nadim
Budak itu kelihatan gembira senantiasa bagai tiada apa yang menjadi kerisauan
Ulahnya selalu mencuit hati
Ah nikmatnya hidup seperti itu
Sudah lama dia tidak merasai damai sebegitu
Marilah Takkan kalian takut Bukankah kita anak-anak pendekar  Laungan Awang teman baik dan sering dianggap sebagai ketua dalam kumpulan mereka membuatkan dia memandang rakan-rakan yang lain
Semua saling berpandangan sesama mereka sebelum sama-sama tersengih
Banang Rajuna dan Damar maju bersama-samanya mengekori Awang
Mereka berlima rakan karib jarang berpisah semenjak pandai berjalan
Ayahanda dan bonda mereka merupakan penghuni Perkampungan Gapura
Sebuah perkampungan yang menempatkan sekumpulan tentera Semutar Putih di bawah pimpinan Sultan Mansur
Awang Banang Rajuna Damar dan dirinya sering menghabiskan hari bersama-sama
Seawal subuh sudah bangkit mengekori ayahanda masing-masing ke masjid
Kemudian berlatih pencak silat di lapangan masjid bersama orang-orang tua di situ sebelum berehat sebentar dan seterusnya mengikuti pengajian-pengajian ilmu
Petang ialah waktu untuk mereka bebas bermain
Apabila masuk maghrib mereka akan dipanggil pulang untuk bersiap-siap menunaikan ibadah sebelum mengikut kelas mengaji di masjid dan menyambung latihan silat selepas isya
Dia dan rakan-rakan berusia sepuluh tahun
Apabila tiba waktu petang mereka akan merayau dan bermain bersama-sama di sekitar Perkampungan Gapura
Ada ketika mereka mandi sungai ada kala mereka masuk ke belantara di perbatasan
Semenjak kecil mereka suka mengembara ke segenap ceruk Perkampungan Gapura yang agak besar keluasannya
Perkampungan ini letaknya berhampiran sebuah gunung
Gunung Pulai namanya
Ayahanda dan bonda kita larang kita naik ke Gunung Pulai Walau langkahnya sudah menandakan persetujuan untuk mengekori Awang dia tidak senang hati dengan hala tuju mereka
Engkau ini jika kita kunci mulut mereka tidak akan tahu
Damar menukas
Betul Awang Banang dan Rajuna menyahut serentak
Biar pecah di perut jangan pecah di mulut
Alah macam tidak biasa pula engkau ini Awang menambah
Dia sekadar tersengih
Kita tidak pernah menjejakkan kaki ke Gunung Pulai ini
Tempat-tempat lain bukan kawasan larangan untuk kita singgahi
Dia cuba memberikan peringatan sementara langkah mereka berlima terus menelusuri semak-samun yang bakal membawa mereka ke kaki gunung tersebut
Jika engkau mahu tinggal engkau tinggallah
Jangan banyak bunyi
Bukan selalu kita ada peluang seperti hari ini
Pertama kali Buyong dan Kalijaga tidak ada mengawal sempadan kaki gunung ini Banang bersuara gembira
Buyong dan Kalijaga merupakan rakan ayahanda dan bonda mereka
Kedua-duanya sering bertugas mengawal kaki pergunungan Gunung Pulai
Hanya orang-orang tertentu yang dibenarkan naik ke kawasan larangan ini
Ada banyak cerita kenapa Gunung Pulai menjadi kawasan larangan
Ada yang menyatakan bahawa di Gunung Pulai ini terdapat haiwan-haiwan buas datang dari alam bunian
Lantas untuk tidak membiarkan porak-peranda melanggar bumi maka mereka dipasung oleh para pendekar Semutar Putih di gunung ini
Ada yang menyatakan bahawa tempat ini letaknya Maul Hayat air yang membolehkan seseorang itu kekal abadi
Tempat air itu dikelilingi air terjun yang terletak di sebuah taman seindah syurga
Khabarnya di sinilah tempat para raja dan pendekar yang dianggap layak untuk bertapa sehingga kiamat tiba
Ada juga yang menyatakan bahawa di dalam Gunung Pulai ada raksasa yang sedang tidur
Bermacam-macam cerita tetapi semua tidak dapat dipastikan kebenarannya
Apa yang pasti Perkampungan Gapura dibangunkan oleh Sultan Mansur berhampiran gunung ini atas sebab-sebab yang berkait
Rata-rata penghuni perkampungan ini adalah pendekar
Adakah mereka ditugaskan untuk mengawal Gunung Pulai ini
Jika ya mengapa Daripada apa Jika tidak apa pula sebabnya  Jawapan sebenar tidak berada dalam pengetahuan mereka
Ayahanda dan bonda mereka tidak pernah bercerita akan hal ini
Mungkin rahsia untuk pendekar-pendekar Semutar Putih sahaja
Tetapi rahsia itu tidak akan kekal rahsia kerana hari ini mereka bakal mengetahuinya
Kelima-limanya mula mendaki
Gunung Pulai tidak curam jadi mereka tidak perlu memanjatnya
Hanya perlu berjalan kaki mendaki cerun yang agak landai
Sekali-sekala mereka mengangkat kaki mengelak akar-akar pokok yang tersembul keluar
Kita akan pulang sebelum maghrib bukan Dia bersuara
Masih gusar sebenarnya
Sekejap-sekejap dia menoleh ke belakang
Perkampungan Gapura sudah diselindungi rimbunan belantara
Masih panjang masanya
Engkau janganlah terlalu risau
Hish dari tadi engkau merungut Awang mendengus
Awang sedang mendahului semua
Perjalanan mereka tidaklah sukar kerana Gunung Pulai ini sudah terdapat denai yang tersedia
Kadangkala yang kita lihat orang-orang dewasa menghilang di Gunung Pulai ini pasti inilah laluan mereka
Rajuna menunjuk denai yang sedang mereka lalui
Denai itu bersih sedang kiri dan kanan mereka penuh dengan pokok dan tumbuhan hutan
Ini bukan laluan haiwan tetapi jelas laluan manusia
Telapak selipar dan sepatu mereka masih terzahir
Ini jalan yang pastinya mereka sering lalui
Banang mengusap dagu ingin tahu denai ini akan membawa mereka ke mana
Pastinya pada penghujung denai adalah jawapan sebenar akan mengapa Gunung Pulai ini sangat dijaga oleh ayahanda dan bonda kita
Aku teruja mahu mengetahuinya Awang bersemangat
Mungkin ada tok guru handal yang bertapa di sini Punya hikmat-hikmat agung yang boleh menjadikan kita sehebat ayahanda dan bonda kita  Jika demikian aku pun mahu menguasainya Damar separuh menjerit
Dia pula hanya membisu
Menoleh ke kiri dan kanan kerisauan
Tetapi suara hati memujuk-mujuk agar dia tidak gementar
Mengingatkan dirinya bahawa dia bersama empat lagi rakan dan bukannya berseorangan
Mengapa Buyong dan Kalijaga tidak menjaga kaki gunung seperti biasa Dia bertanya
Aku tengok tadi lembu jantan Tok Mamat mengamuk
Awang memberitahu tanpa memandang ke belakang
Ah itulah sebabnya engkau berani mencadangkan kita ke mari
Engkau tahu Buyong dan Kalijaga tiada
Banang bagai dapat merungkai misteri
Awang tertawa sambil mengangguk
Siapa
Satu suara kedengaran sayup-sayup bergema pada pendengaran mereka
Amat merdu bagai membelai gegendang telinga mereka
Pantas kelima-limanya saling merapat
Bulu roma meremang
Mereka saling berpandangan dalam waspada
Riak wajah masing-masing penuh tanda tanya
Siapa yang hadir itu Suara itu kedengaran lagi
Apakah telah tiba untuk pengajaran yang seterusnya  Awang memerhatikan dia Rajuna Banang dan Damar
Pengajaran Apakah benar rahsia Gunung Pulai ini ialah tok guru yang hebat  Dia Rajuna Banang dan Damar sama-sama teruja
Suara yang kedengaran juga teramat merdu langsung tidak menakutkan
Bahkan suara itu bagai meruntun-runtun untuk mereka mendekat
Benar aku ialah Wali Allah Tok Guru Perkasa Adiwaja  Belum sempat mereka memberi jawapan kepada pertanyaan Awang suara merdu lagi mendayu tadi sudah menjawab
Awang terus berpaling
Impian kita mahu menjadi pendekar hebat akan menjadi kenyataan Penumbuk dikepalnya
Ayuh kita menghadap Tok Guru Perkasa Banang menepuk bahu Rajuna
Rajuna mengangguk sambil memandang Damar dan dia
Dia tersenyum
Dia juga ingin menjadi pendekar hebat
Mungkin hari ini rezekinya
Tok Guru Perkasa kami datang Awang menjerit
Ayuh ikuti suaraku ini  Mereka berlima menyambung langkahan
Dada masing-masing berdegup kencang tidak sabar-sabar mahu menjadi pendekar handalan   Assalamualaikum wa rahmatullah  Assalamualaikum wa rahmatullah
Suara itu mengetuk gegendang telinga Nadim
Terpisat-pisat dia membuka mata
Tangan segera diangkat menggosok pancaindera tersebut
Dahinya berkerut
Matanya sedikit berpinar sebelum perlahan-lahan kembali seperti biasa
Daripada berbaring dia duduk sambil sebelah tangan menongkat tubuh
Nirnama dilihatnya sedang bersimpuh
Namun kemudian lelaki berparut tanpa nama itu bangkit dan berdiri
Allahu akbar
Tambah berkerut dahi Nadim
Dia pula bangkit menggeliat sambil menguap seakan mahu menghabiskan sisa kantuk
Matanya kemudian meliar memerhatikan suasana yang masih gelita
Kesejukan mencucuk tulang sum-sum
Mujur dia lena berhampiran unggun api yang kelihatannya masih marak
Pastinya Nirnama telah menambah bahan bakar sebelum beribadah
Nadim memandang kembali kepada Nirnama yang khusyuk menunaikan solat
Tidak berapa lama kemudian ibadah itu sempurna
Nirnama dilihat memandangnya sambil mulut terkumat-kamit
Solat Subuh sudah jadi empat kali bangun Kerutan pada dahi Nadim kembali
Nirnama menggeleng sambil tersenyum nipis sebelum bibirnya kembali terkumat-kamit
Habis kenapa sudah engkau memberi salam engkau bangkit dan mengangkat takbir lagi  Dua rakaat sebelum Solat Fajar itu lebih baik berbanding dunia dan segala isinya
Sebelum engkau Solat Subuh engkau solat dua rakaat  Nirnama sekadar mengangguk
Sudah berapa lama engkau bangkit daripada lena  Nadim masih ingat yang Nirnama tidur dahulu berbanding dirinya
Lelaki berparut itu tidur sambil duduk bersandar pada batang pokok menghadap unggun api yang meliang-liuk sementara dia pula berbaring dengan berselimutkan kain kerana tidak tahan dengan kesejukan yang mencengkam
Semenjak sepertiga terakhir malam bermula
Lelaki itu kemudian bangkit daripada silanya
Engkau tidak mengantukkah  Nadim tidak berpuas hati
Dia melihat Nirnama segar bugar sedang dia sendiri masih berhajat mahu menyambung lena
Dia tidak pernah bangun seawal ini
Walaupun beragama Islam Nadim anak jalanan tanpa ibu bapa
Tiada siapa peduli akan dirinya
Dia beragama Islam pun sekadar ikut-ikutan memandangkan kebanyakan penduduk Perkampungan Medini menganut agama tersebut
Itu menjadikan dia tahu serba-sedikit akan kebiasaan dan ibadat dalam agama Islam
Engkau tidak Solat Subuh   Nadim tersentak apabila Nirnama menjawab soalannya dengan soalan juga
Dia tersengih sambil menggaru belakang kepala yang tidak gatal
Aku tidak tahu
Heh heh heh
Aku boleh ajar
Bolehkah sembahyang tanpa air Aku tahu kita kena ambil
Tiba-tiba Nirnama mengangkat telunjuknya ke bibir
Bicara Nadim terhenti
Wajah Nirnama nampak tegang
Angin tidak semena-mena berubah laku mula bertiup dengan kencang
Dedaunan yang banyak menutupi lantai bumi berterbangan liar
Rimbunan daun pada pepohonan pula berguguran
Sebahagiannya menampar-nampar wajah Nadim
Unggun api meliang-liuk dengan liar sebelum terpadam tanpa rela
Suasana yang tenang disimbahi remang cahaya api bertukar gelita dalam sederu nafas sahaja
Dada Nadim berdegup kencang
Dia dapat merasakan yang Nirnama sedang merapati dirinya
Lelaki tanpa nama itu membelakangi Nadim sambil sebelah tangan menyentuh bahunya
Berundur Nadim
Apa yang sedang berlaku  Ada tetamu
Tetamu  Deruan sesuatu menggegarkan gegendang telinga Nadim kala satu lembaga yang tidak dapat dicermati keadaannya meluru ke arah mereka
Nirnama terus menolak tubuh Nadim membuatkan dia terundur
Nadim langsung tidak dapat mengawal diri
Tolakan Nirnama tampak lemah dan ringan tetapi rupa-rupanya sarat dengan tenaga
Nadim terjarak sekitar tiga depa jauhnya sementara Nirnama dilihat menyambut serangan musuh di tengah-tengah gelita
Cekap dan tangkas Nirnama   Daripada jeritan itu jelas lembaga itu merupakan seorang manusia dan berjantina lelaki
Nirnama diam tidak membalas
Ayuh Lembaga itu terus menyambung serangan
Nadim tidak dapat melihat dengan jelas perseteruan mereka hanya Nirnama yang terundur beberapa langkah
Apakah mereka diserang orang-orang Jagat Suci Apakah tumbangnya Bagak Durjana membuatkan Nirnama menjadi buruan  Nadim mati akal
Dia tidak tahu hendak berbuat apa
Dia sedar dia tidak mampu untuk membantu Nirnama malah mungkin dia akan lebih menyusahkan lelaki berparut itu
Apakah dia perlu melarikan diri  Angin menderu-deru biasan pertembungan antara Nirnama dan lembaga di hadapannya
Semakin lama mereka bertarung semakin jelas susuk lawan Nirnama pada penglihatan Nadim memandangkan mentari mula menzahirkan diri
Sinarannya mula menembusi rimbunan dedaun menghasilkan palang-palang cahaya yang menyinari suasana
Lawan Nirnama ialah seorang lelaki berwajah garang dengan misai dan janggut yang sedikit tebal
Rambutnya pendek dan kemas bertanjak megah berpakaian selayaknya seorang pendekar namun pakaiannya daripada kain yang terbaik
Kerisnya bukan senjata biasa-biasa
Hanya mereka yang bertaraf laksamana mampu mempunyai keris sedemikian rupa
Mereka sudah bertarung garang semenjak kelam dinihari sehingga terang mula merajai alam
Sekali-sekala mereka bagaikan melayang saat menyerang atau mengelak serangan lawan
Ibarat punya kesaktian tersendiri
Masing-masing tidak terkalahkan
Engkau boleh bertahan sebegini lama ya Tidak hairanlah engkau mampu menumbangkan nama-nama besar di selatan ini  Satu saukan cuba mencapai kepalanya
Nirnama tunduk tetapi dia dijamu pula dengan tujahan lutut lawan
Tangkas dua lengan dinaikkan untuk mempertahankan diri
Tubuhnya terangkat sekitar sehasta dari bumi
Tetapi engkau masih belum mampu menghadapi aku   Tangan yang tadi cuba menyauk kepalanya kini melawan arah dengan melepaskan pukulan silang
Pantas Nirnama mengangkat sebelah tangan dan kaki mempertahankan kepala dan tubuh daripada menjadi mangsa
Namun serangan pantas itu berisi kekuatan yang begitu tinggi membuatkan Nirnama terpelanting ke tepi sebelum bergolek beberapa kali di lantai bumi
Nirnama bingkas bangkit dengan sebelah lutut dan tangan menongkat tubuh
Dia mengerling Nadim yang bersembunyi di balik sebuah pokok besar sekitar lima depa dari tempat dia bertarung
Jelas wajah Nadim menunjukkan budak itu sedang kerisauan
Nirnama bangkit tatkala si lawan membuka tari silat bagaikan memancing untuk Nirnama memulakan serangan
Langkah si lawan itu kemas dan teratur
Daripada buah-buah persilatannya tidak mempamerkan sebarang kelemahan yang terbuka
Tangan Nirnama perlahan-lahan beralun
Seiring dia menarik nafas tangan kiri merapati hadapan dada sementara tangan kanan terjulur keluar
Ibu jari tersimpan di telapak sedang jari-jemari lain terbuka lurus
Pandangan redup Nirnama memerhati lawan
Dia dan tetamu tanpa undangan itu telah bertukar puluhan jurus untuk beberapa ketika
Sudah bersedia untuk tamatkan pertembungan ini  Pendekar di hadapannya tersenyum panjang
Tangan kanan perlahan-lahan berehat di atas hulu keris sebelum jari-jemarinya merangkul bahagian senjata itu
Nirnama berbuat hal yang serupa
Jelas pertarungan mereka telah sampai pada kemuncaknya
Nirnama hati-hati Suara Nadim nyaring kedengaran
Ternyata budak nakal itu memilih untuk tidak lari menyelamatkan diri
Mungkin dia mempunyai keyakinan bahawa Nirnama akan memenangi pertarungan ini walau Nirnama sendiri secara jujur tidak berani menjamin akan pengakhiran tersebut
Pendekar itu menghunus kerisnya
Nirnama turut melakukan hal yang sama
Serentak kedua-duanya membuka langkah perlahan-lahan bagaikan berpusing di dalam satu bulatan tetapi dengan arah yang berlawanan
Tangan mereka beralun bersama keris masing-masing
Semakin lama jarak antara mereka semakin dekat
Si lawan memecut ke hadapan
Keris ditujahnya
Nirnama tidak menanti turut membuka langkah
Seraya menyambut tujahan keris lawan dengan menangkap pergelangan tangan pendekar itu Nirnama turut menujah kerisnya
Pantas si lawan mengesampingkan tujahan Nirnama dengan tangan kiri
Tangan yang sama  kemudian memanjang ke hadapan seiring dia merapati Nirnama
Dada Nirnama mahu dijamunya dengan telapak tangan tersebut
Nirnama tidak berlengah menyendengkan bahu kanan membuatkan tangan kiri lawan terjulur melepasi kepalanya
Terus Nirnama memasung tangan kiri itu dengan melipat tangan kanannya
Kedua-duanya terkunci
Nirnama dan si lawan masing-masing cuba bergerak tetapi kedua-duanya terpasung akibat pergerakan masing-masing
Angin menderu-deru terbias hasil pertembungan tersebut
Daun-daun berterbangan menjauhi kedua-duanya
Sebahagiannya menampar wajah Nadim yang tidak berganjak memerhatikan perkembangan pertempuran itu
Jangan tewas Nirnama Datuk nenek dan segala penjaga hutan ini bantulah Nirnama Nadim mengangkat kedua-dua belah tangan ke langit
Jeritan Nadim membuatkan pendekar yang menentang Nirnama itu tertawa
Engkau membawa musyrik sebagai teman Dia masih jahil dan perlukan didikan
Pendekar itu tersenyum lebar
Sejak bila engkau suka berteman  Pendekar itu mengangkat kaki kanannya dan cuba menendang Nirnama
Nirnama tidak membiarkan serangan itu dilancarkan
Kakinya turut diangkat dan mereka berdua bertukar-tukar jurus tendangan sementara kedua-dua tangan mereka masih terpasung
Tendangan demi tendangan bertali arus
Dedaunan dan rerumput sekitar tempat mereka bertarung tercabut
Lantai tanah juga terhambur ke serata arah
Nirnama mengambil peluang dengan menyepak segumpal tanah tepat ke wajah lawan
Ini menyebabkan si lawan terkejut lalu sepantas kilat terus menutup mata membuatkan pertahanan dirinya tidak lagi kejap
Tanpa teragak-agak Nirnama terus menyeluk tangan kanannya ke hadapan sambil menarik tangan kiri
Tubuh lawan tertarik merapatinya sementara keris Nirnama hampir terbenam ke tubuh pendekar tersebut
Belum sempat hujung keris Nirnama mencecah dadanya kepala pendekar itu terlebih dahulu berpusing melepaskan tanjak yang dipakainya
Tanjak itu melayang menampar wajah Nirnama membuatkan pergerakan Nirnama terganggu dan serangannya terbatal namun tidak sebelum Nirnama melompat seraya melepaskan tendangan dengan kedua-dua kaki
Tendangan itu hinggap tepat ke perut si lawan yang terdedah luas
Mata pendekar itu tersembul kakinya tergerak beberapa langkah ke belakang sebelum jatuh bergulingan sehingga belakang tubuhnya menghentam sebatang pokok besar berhampiran
Nirnama pula terjatuh ke tanah sebelum pantas bangkit dan kembali mengalunkan tari silat bersama-sama keris yang terhunus
Terima kasih datuk nenek penjaga belantara Suara Nadim kedengaran lagi
Kah kah kah Terenjut bahu Nadim
Segera dia memandang arah tawa itu datang
Pendekar yang terduduk di bawah pokok besar itu galak ketawa sambil perlahan-lahan bangkit
Mata Nadim terbeliak tidak menyangka pendekar itu masih mampu berdiri dengan gagah
Kita sebaiknya berhenti di sini
Suara Nirnama berdesir
Perlahan-lahan pendekar yang menjadi lawan Nirnama itu menarik senyuman panjang
Nafasnya terhembus dari rongga
Dagunya kemudian naik dan turun
Tambah terkejut Nadim dibuatnya
Dia keluar dan berjalan ke arah Nirnama dengan berhati-hati
Jelas risau masih membaluti diri kalau-kalau pendekar tanpa undangan itu akan melancarkan serangan
Nirnama dan pendekar itu masing-masing menyarung kembali senjata mereka
Perkenalkan Laksamana Kedua Semutar Putih Jebat
Terbelalak mata Nadim
Langkahannya terhenti
Pantas dia menoleh ke arah pendekar tadi yang sedang menunduk mengambil semula tanjaknya
Destar itu diangkat dan diletakkan kembali di atas kepala
Senyuman lelaki itu masih lebar
Tangan kanan Jebat terhulur
Budak perkenalkan dirimu
Terketar-ketar Nadim menghulurkan tangan menyambut
A
aku Nadim
Penduduk Kampung Medini menggelar dia Sang Kancil
Cerdas orangnya
Nirnama meramas rambut Nadim
Oh inilah orang yang bertanggungjawab mengeluarkan Bagak Durjana dari istananya
Engkau berjasa besar budak Jebat menampar lembut bahu Nadim
Walaupun temparan itu lembut terasa juga Nadim akan sakitnya
Tersengih-sengih dia dengan pujian lelaki di hadapannya
Engkau berani dengan Bagak Durjana tetapi takut dengan aku Bagaimana Jebat ketawa berdekah-dekah
Nirnama sekadar tersenyum nipis
Terkejut
Tuan Laksamana muncul secara tiba-tiba dengan angin menderu-deru
Bertarung dengan begitu lama pula dengan Nirnama
Masakan aku tidak kegerunan Nadim cuba mengawal segan
Sebentar bagaimana Laksamana Semutar Putih boleh berada di sini Kalian memang sudah lama berkenalan Nadim mencekak pinggang memandang Nirnama dengan penuh tanda tanya
Orang yang engkau gelar Nirnama ini adalah adinda seperguruanku
Mata Nadim membulat
Sebentar dia memandang Nirnama sebentar dia memandang Jebat kemudian memandang Nirnama kembali
Engkau seperguruan dengan Laksamana Semutar Putih Siapakah engkau sebenarnya Hanya garis nipis menghiasi bibir Nirnama
Apa perkembangan terkini Kakanda Jebat Alhamdulillah dengan izin Allah subhanahu wa taala tentera pimpinan aku dan Adinda Kasturi berjaya merempuh Istana Bagak
Ketiadaan si Bagak dan sebahagian hulubalang utamanya membuatkan pertahanan istana itu rapuh
Orang-orang bawahan yang berbaki tidak keruan
Dalam masa sebentar istana itu kami tawan
Syukur kepada Yang Maha Berkuasa
Jebat mendongak ke langit
Alhamdulillah
Hanya kepada Dia kita pulangkan segala pujian
Dahi Nadim berkerut-kerut
Begitu tulus Nirnama dan Jebat memuji Tuhan
Tidak ada mereka sabitkan kejayaan kepada kesaktian masing-masing atau datuk nenek serta penjaga belantara
Tidak seperti dirinya
Padahal dia melihat dengan jelas bagaimana dua insan ini bertarung penuh kesaktian
Besar jasa engkau dalam menjadi asbab hal ini berlaku
Telah sampai perutusan Yang Mulia Sultan Mahmud untuk engkau kembali ke Melaka
Baginda berkenan untuk mengurniakan engkau darjah kebesaran dan memberikan engkau pangkat sebagai Laksamana Semutar Putih Jebat menepuk-nepuk bahu Nirnama
Terlopong Nadim mendengar apa yang diungkapkan oleh Jebat
Terus dia turut menepuk tubuh Nirnama
Nirnama betapa tingginya anugerah itu
Ini satu kemuliaan Nirnama menggeleng perlahan
Sampaikan kepada tuanku aku menolak dengan baik buat masa ini
Ampun beribu-ribu ampun
Nirnama mengangkat sembah
Tersentak Nadim dengan penolakan Nirnama
Mengapa Kedengaran helaan nafas kuat keluar dari rongga Jebat
Tangannya terus bersilang di atas dada
Aku memahaminya
Akan aku sampaikan kepada tuanku
Kelanamu pun belum berakhir bukan Nirnama mengangguk sebelum meleraikan sembahnya
Kita masih ada perjalanan yang panjang Kakanda Jebat
Ya
Aku maklum akan perancangan kita
Aku sekadar menyampaikan hajat tuanku
Itu amanahku
Jebat terangguk-angguk
Hening merajai suasana
Masing-masing membisu
Nadim pula termangu-mangu
Tidak tercapai dek akalnya akan mengapa Nirnama menolak gelaran dan pangkat sedemikian mulia
Jika diberikan kepadanya akan disambar tanpa berfikir Dengan runtuhnya Wilayah Ujong aku fikir Jagat Suci tidak akan duduk diam
Cerita rakyat berkenaan Nirnama bukan lagi sekadar lipur lara
Engkau akan diburu
Mata Jebat kini berubah menjadi mata helang
Nada suaranya tegang
Nirnama hanya mengangguk
Bulu roma Nadim pula meremang mendengar amaran Jebat
Engkau masih mahu mengembara bersama Nirnama budak Masih belum terlambat untuk engkau pulang
Hanya dua hari perjalanan dari sini ke Perkampungan Medini bukan Jebat ketawa kuat sambil menepuk bahu Nadim
Hah pantang aku dicabar
Aku mahu mendapatkan kesaktian yang sama seperti Nirnama
Aku perlu berani
Tambahan aku bersama-samanya
Aku selamat Jebat ketawa lebih kuat
Aku suka budak ini
Nirnama sekadar senyum segaris
Baiklah
Untuk perjalanan engkau yang seterusnya ini bekalan buatmu
Jebat menyeluk selempang pada pinggang
Dia mengeluarkan sekeping kayu kecil berbentuk segi empat yang sederhana tebalnya dan menghulurkannya kepada Nirnama
Nirnama mencapai papan itu dan tanpa bertanya atau berkata apa-apa terus menyimpannya di balik lipatan baju
Mengangguk seakan-akan memahami apa gunanya papan tersebut
Nadim sahaja dihujani seribu satu soalan berkenaan benda itu tetapi memilih untuk membisu
Aku perlu beransur
Sebahagian tenteraku menanti di Perkampungan Medini sebelum kami bergabung dengan tentera di istana Bagak dan kembali ke Melaka
Nirnama mengangguk
Sampaikan salamku kepada Tuanku Sultan Datuk Bendahara juga Laksamana Tuha dan Laksamana Kasturi
Jebat turut mengangguk
Semoga selamat perjalananmu adinda
Bahu Nirnama ditepuk sebelum pendekar berparut itu ditariknya rapat
Jebat mendakap erat Nirnama
Jaga diri
Perjalanan selepas ini pastinya lebih mencabar
Kepada Allah kita memohon perlindungan
Kepada Allah sahajalah kita memohon kemenangan
Dakapan mereka merenggang
Semoga Kerajaan Semutar Putih bersiaga
Runtuhnya Wilayah Ujong mungkin akan membuatkan Jagat Suci bertindak di luar jangkaan
Bendahara Tun Nirmala sudah bersedia dengan rancangannya
Kakanda Tuha sudah diarahkan untuk bersedia dengan segala kemungkinan
Syukur ke hadrat Ilahi atas akal Bendahara Tun Nirmala yang masih bergeliga
Kalau nak diharapkan Tua
Alhamdulillah
Pantas Nirnama menyebut kalimah suci itu memotong bicara Jebat daripada sempurna
Jebat berdehem dua tiga kali
Nadim perasan akan keadaan tersebut tetapi memilih untuk tidak berkata apa-apa
Engkau orang yang baik adinda
Moga dipermudahkan urusan seterusnya
Doa orang soleh seperti kakanda amat dihargai
Kedua-duanya kemudian mengangkat sembah serentak dan menunduk sedikit
Jelas terpamer perasaan saling menghormati antara mereka
Budak temani insan yang engkau gelar Nirnama ini dengan baik
Belajar banyak dengan dia
Jebat menghulurkan tangan kepada Nadim
Tangan itu segera disambut
Aku berbangga menghirup udara yang sama dengan tuan laksamana
Moga satu hari nanti aku juga mampu menjadi orang istana
Jebat tertawa
Kejarlah kemuliaan di sisi Tuhan kemuliaan yang lain akan mengekori
Dahi Nadim berkerut
Bahunya kemudian ditepuk-tepuk Jebat sebelum Laksamana Semutar Putih itu berpaling
Assalamualaikum  Selepas beberapa langkah Jebat melompat tinggi menghilang di sebalik pokok-pokok besar
Waalaikumussalam
Desir Nirnama
Waduh siapa sangka engkau ini orang besar juga rupanya
Tidak hairanlah engkau banyak saktinya Nadim mencekak pinggang memandang Nirnama
Nirnama hanya tersenyum kecil
Engkau belum Solat Fajar
Ayuh aku ajar
Itu yang engkau ingat Banyak hal kita patut sembangkan
Aku ada banyak persoalan
Lagipun bukankah waktu sembahyang sudah tamat Nadim tertawa
Utamakanlah seruan Allah
Itu keutamaan orang beriman
Jika sudah tahu terlewat janganlah pula tidak dibuat langsung
Yalah yalah Nadim mencebik
Nirnama senyum nipis
Selepas ini engkau mahu ke mana sebenarnya Pelabuhan Batu Sawar
Mata Nadim membulat
Pelabuhan Batu Sawar merupakan pusat perdagangan terkenal di Wilayah Ujong
Banyak kapal dagang berlabuh dan Perkampungan Batu Sawar pesat dengan bermacam-macam urusan perniagaan
Banyak kedai menjual segala jenis barang dagangan
Buah-buahan sayur-sayuran dan herba-herba dari banyak tempat bermacam-macam jenis kain dan sulaman senjata-senjata bahkan haiwan-haiwan langka turut menjadi sebahagian daripada urusan jual beli di sini
Setiap hari Pelabuhan Batu Sawar tidak pernah berpeluk arus dengan manusia
Sarat dengan orang ramai yang berurus niaga
Orang asing banyak di sini memandangkan kapal dagang yang berlabuh datang dari banyak tempat di muka bumi
Tempat ini sentiasa riuh dengan suara para penjual yang bertingkah-tingkah menguar-uarkan barang dagangan masing-masing
Dia sudah beberapa hari di sini kerana itu dia maklum akan semua ini
Namun hari ini berbeza
Riuh-rendahnya tidak datang daripada suara para saudagar dan pembeli yang berurusan
Matanya tajam memerhatikan satu sudut arah datangnya riuh-rendah tersebut
Kelihatan 40 lelaki yang tubuh mereka dilengkapi zirah sebahagiannya sedang mengacukan senjata kepada seorang insan terkenal di Pelabuhan ini
Kami tidak mahu terima apa-apa alasan
Berikan kami apa yang kami minta atau engkau akan terima nahas  Ya jangan sampai kepala engkau bergolek di atas tanah dan darahmu membasahi bumi Benar Riuh umpama ada keramaian
Seorang lelaki bertubuh sasa dan tinggi dengan rambut ikal melepasi bahu bertanjak kemas mengangkat kedua-dua belah tangannya sambil berwajah manis
Saudara-saudara aku tahu keperluan kalian
Tinggalnya tidak ada kapal yang boleh aku berikan
Semuanya sudah punya urusan-urusan tersendiri  Lelaki itu bernama Tanggang
Dikenali sebagai Orang Kaya Besar Tanggang
Orang yang bertanggungjawab menguruskan Pelabuhan Batu Sawar ini
Di sisinya terdapat sekitar sepuluh orang pengawal
Masing-masing mengacukan senjata kepada kumpulan lelaki yang sedang berhadapan dengan mereka
Setiap saudagar memberikan bayaran kepada Tanggang agar dia menguruskan kapal-kapal dagang mereka
Dialah yang berkuasa menentukan urusan keluar masuk kapal di pelabuhan ini
Semua urusan di pelabuhan ini memerlukan kebenarannya
40 lelaki berzirah sebahagian tubuh mereka itu khabarnya telah menanti beberapa hari untuk Tanggang memunculkan diri
Orang Kaya Besar itu baru sahaja turun dari kapal terus disambut senjata 40 orang ini
Jelas mereka tidak sabar-sabar lagi
Apakah engkau lebih sanggup untuk mati berbanding mengorbankan sebuah kapal untuk kami Salah seorang daripada lelaki berzirah sebahagian tubuh itu mengacukan pedangnya lebih rapat ke leher Tanggang
Pantas dua pengawal Tanggang menghalang dengan tombak masing-masing
Kedua-dua pihak masih belum benar-benar mahu bertarung
Pengawal-pengawal Tanggang sedar akan kemungkinan angka tidak menyebelahi mereka
Manakala kumpulan 40 orang berzirah sebahagian tubuh itu pula mungkin mahu meninggalkan tempat ini tanpa perlu membahayakan diri
Bukankah engkau tahu bahawa aku menguruskan pelabuhan ini dengan restu Jagat Suci Apakah kalian mahu kemurkaan pemerintah Indera Kayangan mengejar kalian Kami hanya mahu ke Kerajaan Serawa
Wilayah Ujong telah runtuh Mengapa kalian tidak pergi ke utara sahaja Menghadaplah Tuanku Jagat
Tanggang mencadangkan
Terpempan 40 orang itu
Mereka saling berpandangan
Ahah jika kalian menghadap Tuanku Jagat pasti nyawa kalian melayang bukan Tuanku orangnya tidak sukakan kegagalan Tanggang tertawa kecil
Engkau fikir ini jenaka Celaka Tegang tiba-tiba menjerut suasana
Dia tidak boleh membiarkan keadaan itu berlangsung lebih lama
Semenjak tadi dia memerhati dari warung ini
Orang ramai juga sepertinya sekadar memerhati
Tetapi dia tidak seperti mereka dia mampu melakukan sesuatu
Dia ada kelebihan tersendiri untuk melakukan sesuatu walaupun bukan itu tujuan sebenar keberadaannya di situ
Bukan sikapnya membiarkan orang yang tidak berdosa menjadi mangsa keadaan
Jika dia mampu dia akan membantu
Dia membetulkan kain yang melitupi kepala
Keris pada selempang di pinggang disematkan dengan lebih kemas
Dia bangkit nekad mahu meleraikan ketegangan suasana sebelum perkara lebih buruk berlaku yang mungkin bakal mengorbankan nyawa ramai yang tidak berdosa
Baru sahaja dia hendak melangkah satu suara mematikan pergerakannya
Nirnama Matanya membulat
Terus dia menoleh ke belakang
Namun belum sempurna tolehannya seorang lelaki telah mendahului diekori seorang budak yang tidak putus-putus bersungut pada setiap langkahan
Hish kenapalah mahu masuk campur dalam semua hal
Tak faham aku Budak itu menggeleng sambil memikul sebungkus kain pada hujung sebatang kayu
Lelaki di hadapan budak itu melangkah pantas menuju kepada kumpulan 40 orang berzirah sebahagian tubuh itu
Walau sebentar cuma melintasinya dia dapat melihat lelaki itu punya parut besar pada pipi kanan hampir sahaja mencecah mata
Kemas bertanjak Lang Menyongsong dengan rambut mencecah bahu
Tubuhnya tidak terlalu besar dan sasa tetapi tetap nampak tegap
Setiap langkahannya jelas perkasa
Pandangannya pula redup sahaja
Aku tidak salah dengar bukan Nirnama Dia berbisik sendiri
Budak yang mengekori lelaki berparut tadi berhenti terlebih dahulu sementara lelaki tersebut terus merapati tempat perkumpulan Tanggang dan 40 lelaki berzirah sebahagian tersebut
Ho Tidakkah engkau melihat kami sedang berurusan dengan Orang Kaya Besar ini Laungan itu dapat didengari segenap arah pelabuhan
Lelaki berparut itu kelihatan bersahaja berdiri di tengah-tengah perkumpulan tersebut
Wahai orang muda apakah engkau tidak sayangkan nyawamu Aku sedang berusaha menyelesaikan ini semua dengan aman
Suara Tanggang pula kedengaran
Aman Tanpa memberikan apa kami mahu Celaka engkau fikir kami boleh dipermain-mainkan Salah seorang daripada 40 lelaki berzirah sebahagian tubuh itu menghentak tombaknya terus menujah senjata tersebut ke arah Tanggang
Belum sempat senjata itu terjulur lebih jauh lelaki berparut tadi tangkas menyepak tombak tersebut
Terangkat senjata itu ke atas
Tercengang semua yang berada di situ
Tuan-tuan apa kata kita tidak perlu sampai berbunuhan di sini
Kalian masih bernyawa setelah Wilayah Ujong tumbang kepada Semutar Putih bukankah itu patut disyukuri Lelaki itu kelihatan tenang sambil mendepangkan sedikit tangannya
Jelas lelaki itu langsung tidak gentar dan takut dengan gerombolan lelaki berzirah di hadapannya
Sosok tubuhnya nampak kemas tegap tetapi tidak memancarkan ancaman
Jalan aman nampaknya menjadi pilihan utama lelaki berparut tersebut
Kurang ajar
Habisi dia 40 orang berzirah itu terus menyerbu lelaki itu
Suasana menjadi riuh-rendah
Kelibat lelaki berparut itu menghilang diselindungi tubuh 40 orang berzirah sebahagian itu
Sementara itu sepuluh orang pengawal Tanggang pantas bergerak ke hadapan Orang Kaya Besar itu bagi melindunginya
Dia memanjangkan leher mencari-cari kelibat lelaki berparut tersebut
Selepas beberapa ketika kelihatan lebih sepuluh orang tumbang manakala lima tubuh sedang terdorong ke belakang
Di celah-celah mereka kelihatan lelaki berparut tadi sedang menyambut senjata-senjata dengan tangan kosong dan melangkah gagah ke hadapan
Jelas kehebatannya luar biasa
Sakti Orang ramai di warung itu mula bersorak-sorai
Lelaki berparut itu terus lincah melompat di atas senjata-senjata tersebut sebelum sepakan pusing dilancarkan ke kepala-kepala lawan
Baki lelaki berzirah sebahagian tubuh itu mengejarnya dari belakang
Dia tidak lari bahkan dengan keris terhunus memecut dan melompat ke tengah-tengah mereka mengejutkan semuanya
Apa yang berlaku selepas itu adalah di luar jangkaan
25 lelaki itu masing-masing mati hanya dengan satu serangan
Ada yang terburai ususnya
Ada yang terkoyak kerongkongnya
Ada yang berlubang jantungnya
Lelaki berparut tadi sudah berdiri di atas jasad-jasad yang sudah tidak bernyawa
Tubuhnya tidak lagi bersih daripada sebarang noda
Lima lelaki yang terdorong keluar dari medan pertembungan tadi sudah bangkit dan mahu menyerang
Namun kelima-limanya tergamam dan saling berpandangan sesama mereka apabila melihat keadaan tersebut
Lari Kelima-limanya bertempiaran menyelamatkan diri
Lagak gagah di hadapan Tanggang dan pengawal-pengawalnya awal-awal tadi bagai berani-berani lalat hanya berani di belakang sahaja
Apabila diuji mencicit mereka berlari hingga ada yang terkencing
Dia terjeda
Bulu romanya meremang namun bukan kerana takut
Senyumannya melebar
Inilah Nirnama yang masyhur
Cerita berkenaan kegagahan dan kesaktiannya sudah menjadi buah mulut ramai sering singgah ke telinga
Perkhabaran terbaharu yang sampai adalah tumbangnya Bagak Durjana di Perkampungan Medini
Dia sebenarnya dalam perjalanan ke sana mahu menjejaki Nirnama
Siapa sangka Nirnama sendiri tiba di hadapan mata
Keris pada pinggang dipegangnya erat
Habis engkau kotor dengan darah
Macam mana mahu teruskan perjalanan kita  Nadim tidak berhenti bersungut sambil melangkaui mayat-mayat yang bergelimpangan
Sampai sahaja di sisi Nirnama kelihatan lelaki berparut itu sekadar tersenyum kecil
Aku ada bekal persalinan
Engkau jarang bersuara tapi kalau engkau bersuara boleh tahan pandai engkau menjawab ya Nadim acah mengherdik dengan dua belah tangan mencekak pinggang
Kemudian dia tertawa
Nirnama senyum segaris
Tambahan memang sudah sampai masa untuk dia menukar pakaian yang lebih bersih
Mereka telah berkelana hampir seminggu
Tanpa disangka-sangka suatu tepukan kuat kedengaran
Nadim dan Nirnama sama-sama menoleh
Tanggang sedang galak bertepuk tangan
Orang ramai ikut bertepuk tangan
Suasana bertukar meriah dengan tepukan dan suara orang ramai yang berkumpul mengelilingi medan pertembungan di pelabuhan tersebut
Hebat hebat Ilmu sakti apa yang tuan hamba gunakan Orang Kaya Besar itu  menghampiri Nirnama
Tidak ralat dengan keadaan Nirnama yang bernoda dengan darah
Nirnama kekal tersenyum nipis
Tuan-tuan inilah Nirnama
Pendekar Tanpa Nama yang masyhur Nadim meninggikan suara
Terbelalak mata orang ramai
Tanggang sendiri membesarkan mata
Orang ramai mula berbisik-bisik sesama mereka
Banyak yang berwajah teruja
Gelaran dan sikap ringan tulang Nirnama membantu orang telah tersebar merata-rata
Ramai telah mendengar gelaran ini hanya tidak semua pernah bersua dengan Nirnama sehingga ada yang menganggap cerita-cerita berkenaannya hanyalah rekaan belaka
Apa tujuan tuan yang mulia muncul di sini Terima kasih kerana sudi menguruskan mereka
Apakah ada apa-apa yang tuan hamba hajati Aku akan cuba penuhinya
Tanggang bersuara penuh hormat
Ternyata dia juga pernah mendengar kisah berkenaan Nirnama
Nirnama menyeluk saku pakaian
Papan kayu pemberian Jebat dikeluarkan dan dihulur kepada Tanggang
Berkerut dahi Orang Kaya Besar itu saat menyambut papan kayu tersebut
Engkau
Nirnama sekadar mengangguk
Tanggang mendengus kecil
Ayuh ke tempatku
Bersihkan diri
Kemudian kita boleh berbual panjang
Apa sahaja engkau pinta akan aku usahakan
Nirnama dan Nadim saling berpandangan
Kemudian Nirnama mengangguk
Tanggang berpaling dan mula melangkah
Pengawal-pengawalnya mengiringi
Orang ramai membuka jalan
Masing-masing mahu melihat Nirnama
Nadim merapatkan dirinya kepada lelaki berparut itu
Apa makna papan itu Engkau hanya menunjuk tetapi dia sudah mahu membantu bisiknya
Orang Kaya Besar Tanggang ada hubungan baik dengan Jagat Suci
Mulutnya manis pandai mengambil hati
Jagat Suci membenarkan Orang Kaya Besar Tanggang menguruskan pelabuhan ini kerana kepakarannya dengan syarat separuh keuntungan mesti diberi kepada Jagat Suci
Tanpa pengetahuan Jagat Suci Orang Kaya Besar Tanggang sebenarnya memberikan suku sahaja keuntungannya
Jarang Nadim mendengar Nirnama berbicara panjang
Ini menjadikan perkongsian maklumat itu mengujakannya
Mana engkau tahu semua ini Laksamana Jebat sendiri pernah menyamar dan berkampung di sini untuk menyiasat hubungan mereka berdua
Jadi sekiranya Jagat Suci tahu nyawa Orang Kaya Besar Tanggang tidak akan selamat lagi Nirnama mengangguk
Hah pastinya Laksamana Jebat telah menjalin hubungan dengan Orang Kaya Besar Tanggang
Kerana itu dia mengenali papan tadi
Sekali lagi Nirnama mengangguk
Apa yang engkau mahukan daripada Orang Kaya Besar  Nadim mengerutkan dahi
Baru dia menyedari yang Nirnama sebenarnya tidak pernah berkongsi akan tujuan perjalanannya tidak lebih daripada sekadar menyatakan bahawa dia mahu ke Pelabuhan Batu Sawar
Untuk dia membawa aku ke Kerajaan Serawa
Kali ini Nadim benar-benar tersentak
Deburan ombak menjadi halwa telinga
Tenang dan mendamaikan
Angin kuat menampar muka
Percikan air masin sekali-sekala menodai wajah
Bau asin air laut pula menusuk-nusuk rongga
Dada langit yang cerah dihiasi gemawan-gemawan kecil saujana mata memandang petanda cuaca akan kekal baik untuk suatu jangka masa yang panjang
Ini pertama kali Nadim melihat lautan terbentang sebegini luas menaiki bahtera sebegini mewah lagi besar
Bahtera kepunyaan Orang Kaya Besar Tanggang ini bernama Mendam Berahi
Panjangnya Nadim jangka sekitar 328 kaki dan lebarnya sekitar 36 kaki
Sepanjang berada di sini Nadim puas meneroka setiap ceruk bahtera
Ada 7 tingkat semuanya 2 tingkat berada di bawah paras air
Bahtera ini punya tiga tiang layar utama dengan sebatang layar tinggi menjulang di tengah-tengah bergelar layar agung
Tingkat tiga merupakan tempat para pendayung
Ada 100 dayung 50 kiri dan 50 kanan
Setiap dayung dikendalikan dua orang gagah perkasa berotot waja
Dari tingkat 4 hingga 7 bahtera ini dikelilingi meriam-meriam kecil
Di bahagian atas tempat Nadim berdiri sekarang ada 10 meriam besar
3 di bahagian kanan 3 di bahagian kiri 2 di hadapan dan 2 lagi di belakang
Muncung bahtera ini diperbuat dari besi kalis karat diruncingkan an ditajamkan
Nampak Orang Kaya Besar Tanggang benar-benar mengutamakan keselamatan dirinya
Bahtera ini ibarat kubu bergerak di atas lautan
Mungkin jika ada lanun atau musuh paparan kehebatan bahtera ini telah cukup membuatkan mereka menyisih
Jika mereka berani juga mencabar maka maut bakal menjemput
Sepanjang berada di sini dia dilayan bagaikan raja
Dengan kamar yang luas tilam yang empuk makanan yang lazat dan minuman yang enak tak pernah terlintas di fikirannya bahawa dia akan menikmati itu semua dalam hidupnya
Dia sekarang melayan perasaan gembira berdiri di sisi penghadang bahtera menikmati suasana sambil mendepangkan tangan agar sekali-sekala percikan air laut mengenainya dan deruan angin menampar wajah bersama telapak tangan
Nirnama mengapa engkau tidak kelihatan teruja Nadim separa menjerit cuba melawan kuatnya deruan angin
Nirnama bersila tenang di hadapan Nadim
Matanya khusyuk memerhatikan senaskhah mushaf lusuh
Dia membaca kitab itu dengan begitu tekun
Bibirnya bergerak-gerak
Soalan Nadim bagaikan angin lalu tidak dilayannya
Sudah tiga malam mereka menjadi tetamu kehormat di atas bahtera Tanggang
Dua hari sebelum itu mereka menjadi tetamu kehormat Orang Kaya Besar itu di Pelabuhan Batu Sawar
Bermakna sudah lima hari Nadim menikmati layanan bagaikan orang kaya
Hatinya sungguh senang perutnya sentiasa kenyang
Tidak pernah dia merasai sebegini nikmat sepanjang hidupnya
Kendatipun sepanjang waktu itu dia melihat Nirnama tidak terlalu menikmati layanan yang disediakan buat mereka
Lelaki berparut itu tidak tidur di atas tilam empuk
Lebih selesa berbaring di atas lantai bahtera beralaskan sehelai kain
Nirnama tidak makan dan minum dengan terlalu banyak sekadarnya sahaja
Sering berhenti awal sebelum orang lain
Setiap kali sebelum makan bibir Nirnama akan terkumat-kamit membaca sesuatu demikian setelah makan
Begitulah juga sebelum dan selepas tidur
Saban waktu solat Nirnama tidak akan lewat mendirikan ibadah itu
Bahkan sebelum melakukan yang fardhu Nirnama akan menunaikan terlebih dahulu solat dua rakaat yang Nadim tidak ketahui namanya
Demikian juga setelah usai menyempurnakan solat fardhu
Saat orang lain tidur lena pada sepertiga akhir malam Nirnama akan bangun menunaikan solat yang panjangnya jauh lebih berbanding biasa dan solat itu ditunaikan beberapa kali sehingga sampai masuk waktu fajar
Nirnama akan membuka mashaf lusuh yang dibawanya dan membaca kitab itu setiap kali selepas Solat Fajar dan sebelum tidur
Demikian kebiasaan Nirnama semenjak Nadim mengembara bersama-samanya
Demikian juga kebiasaan Nirnama saat dilayan bagaikan raja
Kadangkala Nadim tertanya-tanya apakah kehidupan sedemikian rupa yang memberikan Nirnama kesaktiannya Memang Nadim ada mendengar perihal orang-orang yang mampu membuka keramat alam sehingga boleh memijak angin dan berjalan di atas air
Mereka berkemampuan untuk melakukan hal-hal di luar kebiasaan penuh kesaktian
Antara contoh terkenal ialah Jagat Suci pemerintah Indera Kayangan
Tiada siapa benar-benar tahu umur sebenar Jagat Suci
Apa yang pasti dia telah berusia lebih daripada tiga perempat abad
Namun Jagat Suci terkenal dengan wajahnya yang amat tampan suara yang teramat merdu
Perkataan tua seakan tidak terdapat dalam kamus hidup Pemerintah Indera Kayangan itu
Hidup Jagat Suci penuh kesaktian
Mampu terbang ke langit mampu berjalan di atas air mampu menyembuhkan penyakit dengan hanya melalui sentuhan mampu menukarkan tanah menjadi emas
Jagat Suci juga kebal daripada sebarang serangan
Tiada senjata yang mampu mencederakannya
Kerana itu dalam masa beberapa tahun sahaja semenjak kemunculannya dua dekad lalu Jagat Suci berjaya menguasai hampir seluruh Tanah Semenanjung
Sebelum kemunculan Jagat Suci berdiri di tanah ini beberapa kerajaan
Semua tumbang di bawah kesaktian Jagat Suci
Hanya Kerajaan Semutar Putih yang tidak benar-benar jatuh kepada kekuasaan Jagat Suci
Kerajaan Semutar Putih dipimpin oleh Sultan Mansur dan diteruskan oleh anakanda baginda Sultan Mahmud setelah sultan itu mangkat lebih sedekad yang lalu
Pun begitu wilayah jajahan Semutar Putih semakin mengecil kerana saban tahun Jagat Suci melalui tentera Indera Kayangan berjaya menjatuhkan wilayah demi wilayah yang dikuasai Semutar Putih
Justeru apabila Wilayah Ujong kembali dikuasai Semutar Putih ia merupakan sesuatu yang amat besar untuk Tanah Semenanjung
Buat pertama kali ada wilayah jajahan Indera Kayangan yang dirampas oleh kerajaan tersebut
Apabila sekian lama tidak dilayan oleh Nirnama Nadim mendengus
Dia terus bergerak dan duduk di sisi Nirnama memerhati mushaf yang sedang ditekuni lelaki berparut itu
Ini al-Quran bukan Aku lihat hari-hari engkau membacanya
Aku biasa nampak kitab begini di masjid
Tapi aku sendiri tak pernah buka dan sentuh sebab aku tak tahu membaca
Nirnama mengangguk
Memang perlu dibaca setiap hari Nirnama mengangguk lagi
Engkau ini berat mulut sangat kenapa Jangan begini
Tak seronok mahu berbual dengan engkau macam ini
Nadim mencebik
Koyak bibir Nirnama dengan senyuman
Al-Quran adalah petunjuk buat orang-orang yang bertaqwa
Taqwa itu apa Satu sifat menggambarkan kehendak untuk taat patuh tunduk kepada perintah Allah dan menjauhi larangan-Nya
Apakah engkau orang yang bertaqwa itu Aku cuba
Nadim terangguk-angguk
Mungkin sebab itu kebiasaan kehidupan engkau sedemikian gayanya
Terangkat kening Nirnama tetapi tiada bicara terlepas dari kerongkong
Melihat reaksi Nirnama itu Nadim menyambung bicara
Engkau makan minum tak terlalu kenyang tidur tak terlalu panjang engkau tak pernah tinggalkan solat bahkan menambah lagi dengan solat-solat sebelum dan selepasnya yang aku tak tahu namanya
Itu bukan tambahan
Sememangnya dianjurkan
Solat Rawatib namanya
Sunnah
Ah aku mana tahu
Aku tak belajar semua itu
Nirnama tertawa kecil
Menggeleng
Apabila orang melayan kita ibarat raja engkau tetap menahan diri daripada menikmati semuanya dengan sepuas hati
Engkau tahu seluruh hidupku aku tidak pernah kenyang sebagaimana kenyangnya aku lima hari di bahtera ini
Syukur kita ada satu malam lagi Nadim ketawa
Alhamdulillah
Berdesir kalimah itu dari bibir Nirnama
Tengok engkau saban waktu ada sahaja kalimah zikir yang diungkap
Kadang saat berdiam pun aku nampak bibirmu sentiasa bergerak
Apakah ini kunci kesaktianmu Bibir Nirnama terbelah dengan garisan panjang
Aku sudah nyatakan aku tiada kesaktian
Aku nampak engkau terbang memijak angin saat bertarung dengan Laksamana Jebat
Demikian juga dia
Kalian seperguruan bukan Apa rahsianya Itu hanyalah jurus sapu angin
Tiada apa yang istimewa
Mata Nadim membesar
Tiada apa yang istimewa Jika aku boleh terbang aku akan sentiasa menggunakannya Senyuman Nirnama melebar seraya menggeleng perlahan
Aku tidak boleh terbang
Engkau ni kedekutlah Nirnama
Nama engkau pun pastinya bukan Nirnama
Betul tak Sepanjang kita berkenalan engkau tak pernah berkongsi pun nama sebenarmu
Kerana namaku tidak penting
Yang penting adalah perbuatanku
Engkau tidak mahu dikenali Nirnama tidak menjawab soalan itu
Nadim mendengus sambil mencekak pinggangnya menjemput tawa Nirnama
Engkau nikmatilah beberapa hari ini
Ini rezeki daripada Allah SWT
Bersyukurlah kepada Dia
Pastikan hanya ambil apa yang halal
Sikit-sikit Allah sikit-sikit Allah
Nadim mencebik
Kerana Dia Tuhan kita dan tiada Tuhan selain Dia
Hidup ini kerana-Nya untuk kembali kepada-Nya
Bukankah Jagat Suci itu Tuhan Dia terlalu banyak kesaktiannya
Wajah Nirnama berubah dalam sesaat cuma
Tidak pernah Nadim melihat wajah Nirnama keruh hatta di tengah-tengah pertarungan sengit
Tetapi apabila soalan itu diungkapkan riak tenang pada wajah Nirnama bagaikan tasik yang dicampak batu
Namun keadaan itu sementara sahaja
Wajah itu kembali seperti biasa dengan bibir Nirnama terkumat-kamit semula
Dia hanyalah seorang ahli sihir
Apakah engkau pernah bertemu dengannya Satu suara lain mencelah
Nadim dan Nirnama sama-sama berpaling
Seorang perempuan jelita bertudung litup
Selendang menutupi kepala sedang belakangnya kelihatan dua batang cucuk sanggul
Pakaiannya sedikit longgar menyembunyikan bentuk tubuh bersama selapis lagi pakaian luar melindungi diri
Pada pinggang tersemat sebilah keris bersama samping tebal
Dia berseluar panjang besar lagi labuh dan mengenakan sepatu
Melihat Nirnama dan Nadim terpinga-pinga perempuan itu tersenyum manis
Namaku Cendana
Salam perkenalan
Ah aku Nadim salam perkenalan Nadim bangkit menghulurkan tangan
Tetapi perempuan jelita bernama Cendana itu tidak menyambut huluran tangannya
Berkerut dahi Nadim
Perlahan-lahan tangan diturunkannya
Nirnama bangkit
Cik Cendana salam perkenalan
Perlahan Nirnama bersuara
Jelas dia cuba mengelak daripada menjawab soalan yang dikemukakan perempuan itu awal-awal tadi
Engkau tidak mahu memperkenalkan namamu Senyuman manis kekal menghiasi bibir perempuan itu
Orang ramai memanggilnya Nirnama Nadim mencelah
Ah inilah Nirnama yang masyhur itu
Cendana terangguk-angguk
Matanya bersinar
Entah kerana kagum entah kerana teruja melihat dongeng yang hakikatnya benar
Nadim tidak pasti
Hah engkau tidak menyaksikan peristiwa di Pelabuhan Batu Sawar Senyuman Cendana melebar
Pandangannya jelas melekat pada wajah Nirnama
Dia menyaksikannya Nadim
Nirnama berdesir
Kemudian dia memandang tepat Cendana dengan pandangan redup
Kerana itu Cik Cendana berdiri di sini
Pandangan Nirnama jatuh pada tangan kanan Cendana yang erat memegang hulu keris pada pinggang
Nadim dapat merasakan seperti sesuatu bakal berlaku
Dia berundur dua tapak
Rakan-rakan yang dimuliakan Nirnama Nadim dan Cendana serentak menoleh
Tanggang tiba di tempat mereka bertiga berdiri
Apa yang kalian bincangkan Seperti rancak dan mesra sahaja Tanggang ketawa girang
Sekadar berkenalan
Cendana menjawab pantas sambil kekal tersenyum
Nirnama dan Nadim mengunci bicara
Bagus bagus
Tuan Nirnama Nadim
Cik Cendana kita ini srikandi yang sedang menempa nama
Juga keturunan bangsawan
Yalah jika tidak takkan dia berada di atas bahtera ini
Tanggang terus tertawa
Nadim kembali menatap Cendana
Perempuan jelita di hadapannya ini adalah seorang srikandi terkenal Terkenal bagaimana Adakah seperti Nirnama Dia belum pernah mendengar khabar berkenaan kehebatan srikandi itu sebagaimana khabar kehebatan Nirnama
Orang Kaya Besar apa tujuan tuan mencelah perbualan kami ini Cendana bersuara lembut
Matanya mengecil kerana kekal tersenyum
Ah aku mahu meminta timbal balas daripada Tuan Nirnama kita ini
Tanggang merangkul bahu Nirnama bagaikan mereka telah kenal terlalu lama
Nirnama sendiri agak terkejut
Timbal balas Timbal balas apa Mengapa Nirnama perlu memberikan timbal balas kepada Orang Kaya Besar Nadim berkerut dahi
Bukankah kalian sudah dilayan amat baik beberapa hari ini Bukankah kalian berada di atas bahteraku Nirnama membisu
Nadim mengangguk
Cendana memerhati
Sebagaimana kalian lihat bahtera ini dinaiki orang-orang kaya lagi terhormat
Mereka perlukan hiburan sepanjang kita menongkah samudera luas ini
Tidak cukupkah segala hiburan di bahtera ini Kerutan pada dahi Nadim bertambah
Bahtera ini disertai banyak jenis hiburan
Pesta arak pelacur tarian nyanyian dan sketsa
Sepanjang masa tidak pernah berhenti
Biasanya hiburan itu berlangsung di bahagian bawah bahtera bukan di bahagian atasnya kerana bahagian atas sering diserbu angin menderu dan percikan air laut
Kerana itu Nirnama sering menghabiskan masanya di bahagian atas bahtera
Nirnama tidak pernah walau sebentar menikmati hiburan-hiburan yang disediakan
Orang-orang kaya lagi terhormat itu sudah mengetahui yang bersama bahtera ini adanya Nirnama
Mereka mahu dihiburkan oleh sesuatu yang tidak pernah mereka lihat
Mungkin engkau boleh mempamerkan kesaktian silatmu Tanggang ketawa kuat sambil menepuk-nepuk bahu Nirnama
Nirnama kekal mengunci bicara
Jelas daripada riak wajahnya dia tidak mahu menerima pelawaan itu
Mereka sudi membayar dengan harga yang tinggi Nirnama bukan bahan pertunjukan Nadim mencelah mengetahui yang Nirnama lebih selesa membisu
Wajah girang Tanggang berubah menjadi keruh
Tangannya pada bahu Nirnama beralih ke pinggang sendiri
Kalian perlu ingat bahawa kalian berada di atas bahteraku
Jika aku mahu kalian boleh kuhumban ke laut  Terenjut bahu Nadim
Tidak menyangka akan diugut sedemikian
Nirnama tidak bereaksi
Kekal membatu
Cendana kekal memerhati
Namun yang lebih diperhatikan oleh Cendana adalah Nirnama
Bagaikan menanti-nanti apa tindakan lelaki berparut itu
Tetapi
papan kayu
Nadim cuba mengingatkan sebab utama mengapa Tanggang melayan mereka dengan baik selama ini
Itu di daratan
Aku terdedah dengan ancaman
Ini lautan medanku
Jika aku humban kalian ke laut tiada siapa dapat menceritakan apa-apa bukan Jika Laksamana Jebat bertanya kepadaku aku akan menyatakan yang kalian kemalangan
Apakah Semutar Putih tidak mahu bantuanku lagi selepas ini Mereka pasti mahu Tanggang ketawa berdekah-dekah
Nadim memerhatikan Nirnama
Lelaki berparut itu kekal berdiam
Cendana pula masih berpeluk tubuh
Bagaimana Tuan Nirnama yang mulia Sudikah tuan hamba mencemar duli Bukanlah aku meminta sesuatu di luar kemampuanmu
Aku sudah melayan kalian bagaikan raja
Janganlah kalian menjatuhkan air mukaku
Tangan Orang Kaya Besar itu kembali merangkul bahu Nirnama
Belum sempat bibir Nirnama bergerak untuk memberikan jawapan Cendana telah mencelah
Aku ada cadangan yang lebih baik Orang Kaya Besar
Nadim memandang Cendana
Nirnama turut melakukan hal yang sama
Rangkulan tangan Tanggang terlerai
Dia turut memberikan perhatian kepada perempuan itu
Ya Cik Cendana yang dimuliakan Apa kata persembahan itu berbanding Nirnama secara berseorangan kita persembahkan pertarungan antara Nirnama dan aku Mata Nadim terbeliak
Wajah Tanggang bertambah girang
Pantas dua telapak tangannya bersatu
Dia menggosok-gosok kedua-duanya
Ini berita yang sangat baik Aku setuju Nirnama Nadim memandang Nirnama
Nirnama memandang Cendana yang sedang tersenyum lebar
Bagaimana Nirnama Sudikah engkau bertarung denganku Aku mahu menewaskanmu
Demi apa Perlahan Nirnama bersuara
Demi gelaran yang terhebat
Cendana menjawab yakin matanya bersinar terang
Hembusan nafas panjang keluar dari rongga Nirnama dapat didengari semua di situ
Aku menolak pertarungan yang sia-sia sebegini
Sia-sia Cendana meninggi suara
Semua di situ terkejut dengan tindakan srikandi tersebut
Tanggang yang terkilan dengan jawapan Nirnama pun tidak sempat bersuara
Jangan engkau menjadi pengecut di sini
Apa aku perlu mengancam nyawamu untuk engkau mempersembahkan kehebatanmu Nirnama bertenang mata dengan Cendana
Mengapa Cik Cendana begitu bersungguh mahu bertarung denganku Kerana aku perlu membuktikan kekuatanku Nadim jadi serba salah
Tidak tahu hendak mencelah bagaimana
Bunyi deheman menarik mereka berdua keluar dari ketegangan tersebut
Kini semua memandang Orang Kaya Besar Tanggang
Memandangkan Cik Cendana sudah begitu bersemangat aku tidak segan untuk melaksanakana amaranku
Dia ketawa seraya pantas mencapai belakang baju Nadim
Tubuh Nadim diangkat tinggi
Hoi Nadim bergerak-gerak cuba melepaskan diri tetapi tidak berjaya
Nirnama pula terkesima
Memerhati Nadim dijulurkan ke luar bahtera
Jika Tanggang melepaskan tangannya Nadim akan jatuh ke laut
Bagaimana Tuan Nirnama Masih mahu bertegas dengan peganganmu Orang Kaya Besar Tanggang tertawa besar
Nirnama memandang Cendana dengan pandangan penuh terkilan
Riak wajah Cendana sendiri berubah dari tegas menjadi serba salah
Segera matanya ditundukkan
Aku tiada pilihan bukan Nirnama memandang Tanggang
Besar senyuman Orang Kaya Besar itu sambil menggeleng
Nirnama kembali memandang Cendana
Baiklah Cik Cendana Orang Kaya Besar aku bersetuju
Dia memandang kepada Tanggang
Turunkan Nadim
Tanggang ketawa besar
Macam inilah
Wah aku pasti akan buat untung besar malam ini Segera dia membawa Nadim kembali ke bahtera dan menurunkan remaja itu
Kurang ajar engkau Nadim cuba mara ke arah Orang Kaya Besar tersebut
Nirnama segera menghalang menarik bahu Nadim dari mara
Janganlah marah
Aku tahu Nirnama tidak akan sampai hati memperapa-apakan engkau wahai budak Tanggang terus tertawa
Tiba-tiba tangan Nirnama terangkat mematikan tawa besarnya itu
Persetujuanku bersyarat Orang Kaya Besar
Tidak ada perjudian
Jika engkau mahu duit engkau boleh kenakan bayaran kepada mereka
Aku tidak akan menjadi alat untuk orang berbuat dosa
Mata Nirnama yang biasanya redup berubah menjadi setajam mata helang
Nadim dan Cendana sama-sama tersentak manakala Tanggang terus pucat dan bagai tersekat nafasnya
Bulu roma menegak
Semua tengkuk yang berada di situ spontan meremang bagaikan ada aura dahsyat meletus dari tubuh Nirnama saat dia berbicara sedemikian
Telunjuk lurusnya yang terangkat mengacu kepada Tanggang bagai mampu menembusi tengkorak pedagang tersebut
Jangan sekali-kali engkau berani mengajak orang ramai bermaksiat di atas namaku
Ingat amaranku ini Orang Kaya Besar Baik baik
Orang Kaya Besar itu menelan liur
Kemudian dia berdehem beberapa kali
Malam ini ya
Turun ke pentas utama
Kita bertemu di sana
Tanggang tersengih-sengih sebelum berlalu
Walau tubuhnya lebih besar dan sasa berbanding Nirnama ternyata Nirnama lebih mampu untuk menumbangkannya
Aku mohon diri ke kamar dulu
Kita bertemu malam ini ya Cik Cendana
Semoga dalam lindungan Allah
Nirnama pula beransur melangkah perlahan-lahan sehingga hilang kelibatnya di balik dinding bahtera hanya dihantar oleh Nadim dan Cendana yang masing-masing masih terkesima
Hah alangkah baiknya kalau dia bersikap begitu saat aku dijulurkan ke laut
Nadim tertawa
Ketika itu dia masih ada penyelesaian lain
Nirnama memang selagi tidak perlu berkeras akan tegar mencari jalan yang damai
Nadim perlahan-lahan memandang Cendana
Apa engkau masih mahu bertarung dengan Nirnama Bibir perempuan jelita robek dengan senyuman penuh keterujaan
Sudah pasti   Mereka berlima menelusuri denai sehingga tiba ke satu kawasan lapang
Tempat itu merupakan penamat bagi denai tersebut
Di seberang tanah lapang itu sebuah gunung tersergam megah
Di bawahnya berdiri sebuah kotak sederhana besar berbentuk segi empat diperbuat daripada besi bersama-sama palang-palang besar tegak di hadapan bagaikan pintu
Sebahagiannya tertutup dengan kain-kain rentang
Kotak besi itu umpama sebuah penjara
Beberapa lantera tergantung di tempat tersebut dan kawasan lapang sekitarnya
Awang Rajuna Damar Banang dan dia bergerak perlahan-lahan melepasi satu demi satu tiang lantera di kawasan lapang tersebut
Menghampiri kotak besi sederhana besar tersebut mereka dapat melihat tulisan-tulisan pada kain rentang yang melitupi sebahagiannya
Ayat-ayat al-Quran Dahinya berkerut saat membaca tulisan tersebut
Benarlah
Rajuna bersuara
Apakah ini tempat Tok Guru Perkasa Adiwaja bertapa Banang menoleh sekeliling
Mungkin kehebatannya datang daripada ayat-ayat al-Quran Damar jelas tidak dapat menyembunyikan keterujaannya
Jika demikian benarlah dia waliyullah Awang mengangkat penumbuk semakin bersemangat
Ya anak-anakku
Inilah tempat pertapaanku Satu suara merdu datang dari dalam kotak besi sederhana besar di hadapan mereka
Dia dapat merasakan bulu romanya menegak
Dia memandang Awang Rajuna Damar dan Banang
Semua rakannya terpana
Dia dapat melihat wajah Awang terpamer senyuman besar
Tok Guru Perkasa Waliyullah Adiwaja kami berkenan untuk mendapatkan ilmumu Awang dengan berani bergerak ke hadapan
Jadikan kami hebat agar kami boleh membanggakan ayahanda dan bonda kami para perwira Semutar Putih di Perkampungan Gapura  Jangan gopoh wahai anak-anakku
Gopoh bukan sikap yang disukai Tuhan
Langkahan Awang terhenti
Aku sudah terlalu tua dan aku telah bertapa terlalu lama
Kekuatanku tidak lagi seperti dahulu
Usia telah mengatasiku
Tetapi ilmu yang ada dalam dadaku pasti akan memberikan kekuatan tidak terhingga kepada kalian memandangkan kalian masih teramat muda
Kalian akan mengatasi ayahanda dan bonda kalian
Kerana aku jugalah yang melatih mereka selama ini  Awang menoleh ke belakang
Dia dapat melihat mata Awang membulat
Riak wajah rakannya itu jelas gembira
Rajuna Damar Banang dan dirinya mengepal penumbuk dan mengangkat kedua-dua tangan
Teruja
Patutlah ayahanda dan bonda kita hebat belaka  Ini rupanya rahsia mereka  Sebab itu mereka bergilir-gilir masuk ke belantara ini
Peluang yang sama terbentang di hadapan kita
Aku takkan lepaskan peluang ini  Dia yang asalnya ragu-ragu menjadi semakin yakin
Ayat-ayat al-Quran yang tertulis pada kain-kain rentang di hadapan mereka telah menambah keyakinannya
Mustahil orang jahat bertapa di tempat yang diselubungi kalimah-kalimah suci al-Quran bukan  Sekarang peluang menjadi pendekar perkasa seakan berada di hadapan mereka
Dia seronok membayangkan betapa terkejut dan bangga ayahanda dan bonda mereka setelah melihat mereka punya ilmu persilatan hebat dalam masa sejenak
Kebanggaan ayahanda dan bonda mereka merupakan antara yang menggembirakan hati anak-anak pendekar
Jadi apa yang perlu kami lakukan Tok Guru Perkasa Apakah ada pengeras yang perlu kami berikan Awang menoleh kembali ke hadapan
Tiada pengeras
Tetapi kalian perlu membantu aku
Bukakan pagar tempat ini
Kemudian aku akan perturunkan segala ilmu persilatan yang kupunyai
Awang kembali memandang dia dan rakan-rakan
Ayuh  Mereka berlima berlari merapati kotak besi sederhana besar itu
Kelima-lima mereka berusaha menarik palang-palang yang memagari tempat itu
Mengapa tempat ini tidak berpintu Dia kehairanan
Bagaimana Tok Guru Perkasa masuk ke tempat ini  Dengan ilmu ghaib yang aku kuasai aku boleh berubah menjadi angin dan menyusup ke mana sahaja
Suara itu kedengaran lagi
Tetapi susuk tubuh empunya suara tidak kelihatan walau dia dan rakan-rakannya sudah betul-betul di hadapan kotak tersebut
Kawasan di dalam kotak besi itu kekal kelam dan gelap
Kenapa Tok Guru Perkasa tidak menggunakan kebolehan yang sama untuk keluar  Aku boleh melakukannya jika aku mahu
Tetapi aku juga perlu menguji mereka yang mahu menuntut ilmu daripadaku
Jika pagar tempat ini tidak kalian mampu bukakan bagaimana kalian mampu menampung ilmu persilatanku yang hebat  Mendengar bicara tersebut dia dan rakan-rakannya tambah teruja dan bersemangat
Namun begitu setelah beberapa ketika yang mereka dapat hanyalah keringat dan penat
Kelima-lima mereka terduduk
Palang-palang besi itu tidak sedikit pun bergerak
Kudrat mereka masih tidak cukup kuat
Macam mana Awang nampak kecewa
Kita tak boleh berputus asa Banang bangun
Benar
Kita cuba lagi Damar cuba membakar semangat
Rajuna dan dia memandang Awang sambil mengangguk
Awang bangkit dan memandang ke dalam kotak tersebut
Tok Guru Perkasa berikanlah kami panduan  Baiklah
Melihat pameran kesungguhan kalian hati aku tersentuh
Aku akan membuka pintu tempat ini dengan syarat ada keberanian yang tinggi
Dia dapat melihat keletihan pada wajah rakan-rakannya sirna
Wajah masing-masing dihiasi senyuman
Tinggi yang macam mana tok Dia memberanikan diri bertanya
Siapa yang berani untuk betul-betul merapat dan menjenguk ke dalam Kalian masih anak-anak sudah pasti sebahagian kepala kalian muat untuk melepasi palang-palang ini
Dia dan empat rakannya saling berpandangan
A
Awang membuka mulut
Aku Dia bersuara lantang memotong
Empat rakannya jelas terkejut
Bukankah engkau tadi teragak-agak untuk ke mari Sekarang engkau pula yang mahu menawarkan diri Awang mengerutkan dahi
Dia tersengih
Aku teruja apabila semua sudah di hadapan mata
Berilah aku peluang untuk membuktikan keberanianku  Awang dilihat saling berpandangan dengan Rajuna Damar dan Banang
Kemudian Awang menggerakkan kepala memberi isyarat membenarkan
Dia mengukir senyuman lebar
Pantas merapati kotak besi sederhana besar itu
Aku bersedia tok Perlahan-lahan dia menekan kepala cuba sehabis boleh untuk sebahagiannya melepasi palang-palang
Kain-kain rentang tertera kalimah-kalimah suci al-Quran yang menghalang direntapnya
Bahagian dalam kotak sederhana besar itu masih terlalu kelam
Dia langsung tidak dapat melihat apa-apa
Perasaan di dalam jiwa kembali bergejolak
Rasa yakin mula bergegar
Dia dapat merasakan kegelapan bahagian dalam kotak itu bagai mampu bergerak-gerak mengelus rambut dan wajahnya
Perasaan gerun mencucuk tetapi dia pantas memujuk hatinya
Dalam kepala dia membayangkan dirinya menjadi pendekar sakti yang mengagumkan semua
Terbayang-bayang bagaimana ayahandanya sering mengulang cerita Adiwaja yang menumbangkan Jagat Suci ahli sihir jahat mantan pemerintah Indera Kayangan
Dia mahu menjadi hebat seperti itu
Jika dengan memberanikan diri sejenak akan mendapatkannya perkara tersebut maka dia sudi untuk mencuba dan bertahan mengharungi rasa gerun yang kini semakin menebal
Tidak lama kemudian dia merasakan sesuatu yang janggal berlaku
Setiap langkahnya semakin lama semakin berat
Penat diluaskan halangan yang membataskan gerakan kepalanya tetap juga masih ada yang bermunculan
Seolah-olah halangan itu cuba menempelaknya sebagai yang tidak layak mendapat kesatian Tok Guru Perkasa
Tidak semena-mena dia rasakan kepalanya berlaga dengan sesuatu yang sangat aneh
Satu sentuhan yang tidak pernah dia rasakan
Sentuhan tajam yang diiringi aura hitam
Sukar ditafsirkan Tengkuknya spontan meremang
Akhirnya  Dia tidak pasti apa yang berlaku
Sedar-sedar kesakitan telah menjalar ke seluruh wajah
Darah memercik membasahi sebahagian tubuhnya
Dia terpelanting ke belakang melanggar Banang dan jatuh bersama-sama rakannya itu
Awang Damar dan Rajuna terkejut terus mendapatkannya
Apa yang berlaku Awang memisahkannya dengan Banang
Sakitlah Banang bersuara
Wajah engkau Rajuna membulatkan mata
Nyeri dan ngilu dapat dirasakan menjalari wajahnya
Mata kanan terpaksa ditutup kerana dia dapat merasakan yang wajahnya mendapat luka besar
Tok Guru Perkasa apa yang telah engkau lakukan Awang menoleh ke arah kotak besi sederhana besar tadi
Sudah terlalu lama aku tidak merasai darah yang sebegini lazat
Terima kasih budak  Suara itu meninggi sebelum dituruti tawa yang berdekah-dekah
Ah tidak cukup untuk aku kembali kepada kekuatan asal
Tetapi cukup untuk aku bebas  Dengan sebelah mata dia dapat melihat Awang berkerut dahi
Apakah
Satu letupan kuat kedengaran memotong bicara Awang
Awang Rajuna dan Damar berada di atas tanah terpelanting akibat ledakan tersebut
Asap berkepul-kepul memenuhi kawasan itu
Beberapa ketika kemudian asap berkepul-kepul itu menghilang dipukul angin menzahirkan satu susuk tubuh lelaki yang kurus kering bongkok dengan rambut panjang kusut tidak terurus
Wajah berkedut seribu dengan gigi kuning yang berterabur sedang menatap ke arah mereka
Hatta Tuhan pun tidak dapat membunuhku
Hatta masa tidak selamanya dapat memasungku Lelaki itu ketawa berdekah-dekah
Tok Guru Perkasa Awang bangkit
Tawa lelaki itu semakin kuat
Aku bukan Tok Guru Perkasa  Lelaki itu memecut ke hadapan dan menyambar batang tubuh Awang
Aku pemerintah agung Giginya dibenamkan ke tengkuk Awang
Dia dapat melihat mata rakannya itu terbelalak
Awang  Awang meronta-ronta tetapi kudratnya tidak cukup untuk dia membebaskan diri
Beberapa ketika kemudian rontaannya terhenti
Tubuhnya dijatuhkan
Awang terkulai di lantai bumi
Dia membulatkan mata
Tengkuknya kembali meremang
Apa yang telah berlaku  Ketika itu dia dapat melihat lelaki tua bongkok di hadapannya berubah menjadi semakin muda walau masih tidak terlalu muda
Tubuhnya yang bongkok tidak lagi terlalu bongkok
Aturan giginya semakin baik
Kedutan pada wajahnya berkurangan
Lelaki itu sedang menyeka darah pada mulutnya
Aahhh
Lelaki itu membuka dan menutup telapak tangannya seperti sedang menarik nafas sedalam-dalamnya
Lari Banang bangkit dan menepuk bahunya
Dia pun tergesa-gesa bangun
Dia bukan Tok Guru Perkasa
Dia syaitan durjana Rajuna melaung
Rakannya itu bersama-sama Damar turut bangkit dan mula hendak berlari
Kalian tidak akan dapat melepaskan diri  Tawa lelaki itu bergema
Ruang utama bahtera mewah lagi megah itu riuh-rendah dengan suara-suara keterujaan
Orang kaya lagi terhormat di situ datangnya dari banyak tempat bangsa dan negara
Mereka kerap menggunakan perkhidmatan yang diberikan oleh Tanggang dan tidak pernah merasa terbeban untuk mengeluarkan belanja demi keseronokan
Nama Nirnama masyhur di serata tempat
Kisahnya telah sering diulang-ulang ramai
Bagaimana dia sering muncul membantu masyarakat yang susah lebih-lebih lagi mereka yang diganggu penguasa jahat
Kisahnya bertembung dengan Ratu Mergastua masyhur sekali
Khabarnya Ratu Mergastua sehingga terpaksa menyeru Naga Seri Gumum dari Tasik Chini untuk berhadapan dengan Nirnama dan mereka bertarung selama lima hari lima malam lamanya
Kawasan sekitar tempat pertarungan mereka dikatakan hujan turun tidak berhenti-henti dengan guruh sabung-menyabung sepanjang pertarungan berlangsung
Nirnama dikatakan berjaya menumbangkan Naga Seri Gumum dengan terbang tinggi ke udara lalu menyeru halilintar dari langit membalut kerisnya sebelum ditusuk keris tersebut ke lelangit haiwan tersebut
Tubuh Naga Seri Gumum yang besar lagi panjang itu digunakan oleh Nirnama untuk melibas Ratu Mergastua mati dengan serta-merta
Khabarnya juga tulang belulang Naga Seri Gumum masih berserakan di dasar Tasik Chini
Itu antara cerita berkenaan Nirnama yang diulang-ulang para pedagang yang mengembara untuk berniaga
Entah benar entah tidak tiada siapa tahu
Bahkan nama sebenar Nirnama juga tidak diketahui sesiapa
Apabila orang yang pernah bertemu dengannya bertanya akan namanya yang sebenar dia tidak pernah menjawab
Lantas perlahan-lahan orang mula memanggilnya sebagai Nirnama
Tanpa Nama
Selama ini kisah Nirnama yang gagah lagi perkasa dianggap sebagai dongengan sahaja
Setelah menjadi saksi peristiwa yang berlaku di Pelabuhan Batu Sawar ramai teruja mahu melihat kesaktian Nirnama dengan mata kepala mereka sendiri
Untuk kesempatan tersebut mereka sanggup mengorbankan sejumlah besar harta masing-masing sebagai bayaran kepada Tanggang
Pertembungan Nirnama dengan Cendana
Walaupun srikandi itu tidak semasyhur Nirnama kisah-kisah berkenaannya telah mula tersebar
Tiada siapa tahu siapa sebenarnya srikandi tersebut
Ada yang menyatakan bahawa Cendana merupakan anakanda kepada Iskandar Zulkarnain datang dari Pantai Cahaya Bulan di timur laut Tanah Semenanjung
Tujuan kembaranya hanya satu mahu menjadi yang terhebat
Membuktikan bahawa perempuan bukan tempatnya terpasung di rumah dan di dapur hanya menjadi alat bagi lelaki mendapatkan zuriat
Cendana telah dua belas purnama berkelana menumbangkan nama-nama masyhur di alam pendekar terutama di sekitar pantai timur
Dikhabarkan orang Jagat Suci sendiri berminat untuk menjadikan srikandi itu sebagai permaisurinya yang kesebelas
Namun tiada sesiapa yang dapat memastikan kesahihan perkara itu
Masa yang ditunggu-tunggu telah tiba
Bersama-sama kita pada malam ini ialah Nirnama
Tanggang memulakan majlis berdiri di atas pentas besar yang berada di tengah-tengah ruang gergasi di dalam bahtera ini
Ruang gergasi ini sesak dengan seluruh isi bahtera berkumpul di sini
Nirnama perlahan-lahan menaiki pentas
Tepukan mula menggegak-gempita
Tiada siapa tahu nama sebenarnya
Banyak kisah telah kita dengar berkenaan dia
Tidak ramai yang dapat melihatnya selama ini dengan mata kepala sendiri
Tetapi kita bertuah tuan-tuan dan puan-puan
Nirnama akan mempersembahkan kesaktiannya malam ini Tanggang memanjangkan tangan menunjuk kepada Nirnama di hujung pentas
Nirnama memerhati sekeliling
Orang ramai berteriak bersorak melaung-laungkan namanya
Ramai kelihatan begitu teruja
Penentangnya ialah Cik Cendana Puteri Cahaya Bulan  Bunyi tepukan semakin menggila mengiringi langkahan Cendana menaiki pentas
Mengembara untuk membuktikan kehebatannya
Ramai jaguh telah tumbang di tangannya
Perempuan bukan sekadar menghayun buaian tetapi mampu menggoncangkan dunia
Malam ini Cik Cendana mahu membuktikan hal tersebut kepada kita  Siulan-siulan nakal kedengaran menyelit antara tepukan-tepukan teruja
Nirnama dan Cendana kini berdiri sedepa dari Tanggang pada arah berlawanan
Kedua-duanya saling berpandangan
Namun sebentar kemudian Nirnama menundukkan pandangan bibirnya cepat-cepat melafaz istighfar
Nadim berdiri paling hampir dengan pentas
Tiada yang dibenarkan untuk berada serapat itu
Dia dianggap sebagai pembantu Nirnama kerana itu dia dibenarkan berada di situ
Hati Nadim berdebar-debar
Sepanjang siang tadi Nirnama membisu dan langsung tidak bersuara kecuali untuk beribadah
Di luar ibadah Nirnama sekadar membatu
Hanya bibir terkumat-kamit bersama jemari yang bergerak-gerak sambil bersila menghadap ke satu arah
Nadim sekadar memerhati setelah beberapa percubaannya memancing Nirnama untuk berbicara tidak berjaya
Adakah Nirnama sedang mengumpul kesaktiannya Nadim tidak tahu
Sudahkah kalian berdua bersedia Tanggang memandang Nirnama dan Cendana sambil mengangkat sebelah tangan
Kedua-duanya mengangguk serentak
Maka tanpa memanjangkan masa kita mulakan Tangan Orang Kaya Besar itu dijatuhkan
Pedagang masyhur itu segera berundur dan turun dari pentas
Suasana kembali bingit dengan tepukan gemuruh jeritan sokongan dan teriakan ramai agar pertempuran terus berlaku
Namun begitu Nirnama dan Cendana sekadar bertukar pandangan
Mengapa senekad ini Suara Nirnama berdesir namun sampai ke telinga Cendana
Berkerut dahi Puteri Cahaya Bulan itu
Untuk menewaskan engkau  Nirnama mengangguk
Kerana sepanjang pengembaraanku aku telah menumpaskan banyak pendekar jaguh kampung dan kota
Aku bercita-cita mahu mengepalai tentera terhebat menumbangkan Jagat Suci
Tetapi setelah beberapa pendekar berjaya kutumbangkan satu soalan mula berulang dan semakin kerap
Cendana mengetap geraham
Garang memandang Nirnama
Giliran Nirnama untuk berkerut dahi
Tidak faham apa yang membuatkan Cendana begitu terbakar oleh amarah
Apakah engkau telah menewaskan Nirnama Engkau sudah menumbangkan Nirnama Apa engkau telah bertarung dengan Nirnama Cendana mendengus
Soalan itu diulang-ulang saban jaguh dan pendekar yang tumbang di tanganku
Seakan-akan tanpa aku menumbangkanmu aku tidak akan menjadi yang terhebat
Kemampuanku tidak akan diakui
Hidup bergantung pendapat manusia lain hanya akan membuahkan tekanan
Terbuntang mata Cendana
Apa  Ketahuilah seandainya seluruh manusia bersatu untuk memberi manfaat dengan sesuatu mereka tidak akan dapat melakukannya kecuali dengan sesuatu yang telah Allah tetapkan untukmu
Dan jika mereka bersatu untuk mencelakakanmu dengan sesuatu mereka tidak akan dapat melakukannya kecuali dengan sesuatu yang telah Allah tetapkan untukmu
Pena telah diangkat dan lembaran-lembaran telah mengering
Perlahan bicara Nirnama
Kedua-dua belah tangan Nirnama mula beralun
Kekuda diperkemaskan
Bicara Nirnama sampai kepada Cendana membuatkan matanya kekal membulat
Hatinya bagai direnjat petir kalbunya bagai ditikam sembilu
Tubuhnya perlahan-lahan menggeletar
Geraham diketapnya lebih ketat
Tanpa diundang rasa rendah diri singgah di jiwa
Pantas ditentangnya perasaan itu
Aku perlu dianggap sebagai yang terhebat kerana aku berjuang mengangkat darjat perempuan
Engkau lelaki sudah punya terlalu banyak kelebihan
Aku akan pastikan yang aku menjadi perempuan yang menumbangkan Jagat Cendana turut membuka tari silat
Kedua-duanya mula bergerak dalam bulatan secara berlawanan arah
Mata Cendana tajam memandang Nirnama
Isteri-isteri kamu itu adalah sebagai pakaian bagi kamu dan kamu pula sebagai pakaian bagi mereka
Berdesir bicara itu keluar dari belahan bibir Nirnama
Kita wajar saling melengkapi
Masing-masing ada peranannya
Bukan saling menguasai  Perempuan tidak akan dihina sekadar untuk dipenjara di rumah menjadi alat pemuas nafsu lelaki Cendana berteriak
Langkahannya terhenti
Syurga di bawah tapak kaki bonda tiada kemuliaan setaranya
Yang terbaik daripada kalangan kamu ialah yang paling baik terhadap isterinya
Nirnama membalas
Cendana terpempan
Jangan banyak berdolak-dalih
Hari ini aku akan buktikan  Cendana terus mara
Tangan dipanjangkan tumbukan cuba hinggap ke wajah Nirnama
Tetapi Nirnama menyendeng ke kanan
Cendana memusingkan tubuh pinggangnya berputar tendangan pusing tiba ke sisi kanan Nirnama
Namun tangan Nirnama pantas bertindak menahan tendangan itu
Cendana tidak dapat menyempurnakan putaran tubuhnya
Ketika ini dia membelakangkan Nirnama
Segera dia berguling menjarakkan diri sebelum berhenti separuh gulingan dan menolak tubuhnya ke belakang
Barulah dia dapat berputar dengan sempurna dan melepaskan satu tendangan
Nirnama tunduk dan berguling ke tepi membiarkan Cendana melepasinya
Srikandi itu hanya menendang angin
Jangan lari  Sebaik sahaja Cendana mendarat dia melakukan lompatan balik kuang
Dalam masa sebentar sudah berada di sisi Nirnama dia terus mencondongkan tubuh agar lebih merapati lelaki berparut itu sambil dua tangannya melepaskan tumbukan bertubi-tubi
Adapun begitu setiap tumbukannya sama ada berjaya dielak oleh Nirnama atau ditepis pendekar berparut itu
Mengapa engkau takut untuk menyerang hah Cendana membentak sambil meneruskan serangan
Melihat Nirnama menunduk untuk mengelak Cendana mula melancarkan beberapa tendangan
Tidak sempat mengelak Nirnama menepis tendangan tersebut dengan kedua-dua belah tangannya
Saat tendangan Cendana semakin pantas Nirnama terpaksa bertahan di sebalik kedua-dua lengannya
Apakah engkau memandang rendah kepadaku Kepada perempuan  Cendana melepaskan satu sepakan penuh bertenaga sehingga dentuman kedengaran bergema
Nirnama terseret ke belakang beberapa depa
Laungan dan jeritan yang menggegak-gempita tadi mati serta-merta bagaikan disambar garuda
Nadim berkelip-kelip
Tidak menyangka Cendana seorang perempuan segagah itu mampu melepaskan tendangan sedemikian berkuasa
Mampu membuatkan Nirnama terundur beberapa depa
Bukan sesuatu yang biasa
Hatta Bagak Durjana yang bertubuh sasa pun tidak dapat memperapa-apakan Nirnama
Tanggang ketawa berdekah-dekah
Menarik menarik
Apakah srikandi Puteri Cahaya Bulan akan menumbangkan Nirnama yang dikatakan sebagai sakti Puas hati kita menyaksikan pertarungan malam ini   Terus dewan besar itu kembali bergegar dengan gema keterujaan ramai
Sedari awal tadi nama Nirnama banyak dilaungkan ramai
Sekarang jeritan yang menguasai dewan adalah seruan nama Cendana
Cendana mendengus sambil tersenyum bangga
Terasa seperti dia telah berjaya membuka mata ramai bahawa perempuan bukan untuk direndah-rendahkan oleh sesiapa
Nirnama menurunkan tangannya perlahan-lahan seraya menegakkan badan
Pandangannya redup memandang Cendana
Tidak mempamerkan rasa terkejut apatah lagi teruja
Membuatkan Cendana daripada tersenyum terus mencuka
Engkau masih pandang rendah terhadap aku  Cendana menarik satu cucuk sanggulnya
Cucuk sanggul itu dicampak ke udara sebelum Cendana mencapai selendang lalu dilibasnya ke atas
Hujung selendang itu membalut cucuk sanggul tadi dan selendang tersebut digerak-gerakkan bagaikan tali berputar-putar di atas kepala Cendana
Engkau akan lihat mengapa banyak jaguh perkasa tumbang di tanganku  Cendana mara sambil melibas selendangnya menyapu lantai pentas
Nirnama melompat tidak tinggi cukup sekadar mengelak libasan tersebut
Tetapi libasan itu pantas melengkapkan satu putaran dan kembali ke sisi kanan Nirnama
Nirnama menunduk
Kali ini Cendana menarik selendangnya membuatkan ia berputar dari bawah ke atas pula sebelum digerakkan supaya jatuh ke atas kepala Nirnama
Nirnama sempat mengelak ke tepi
Tetapi hanya sipi-sipi
Jelas pergerakan selendang itu semakin pantas
Cucuk sanggul di hujung selendang itu terbenam separuh di lantai pentas
Permukaan lantai itu retak merekah
Pandangan redup Nirnama memerhati Cendana
Belum habis lagi Nirnama  Srikandi itu menarik selendang tersebut membuatkan rekahan pada lantai menjadi semakin besar
Cucuk sanggul itu tercabut sebelum meluru laju ke arah Nirnama
Dalam sela masa yang amat singkat Cendana menyeluk baju luarnya mengeluarkan beberapa jarum nipis dan terus melancarkan jarum-jarum itu ke beberapa arah
Pada hemat Cendana Nirnama tentunya akan mati akal untuk mengelak dan bertahan
Nirnama Nadim menjerit kerisauan melihat Nirnama bagaikan tersepit
Seluruh isi dewan menjadi bisu ibarat dilanggar garuda
Hanya desahan nafas dan degupan jantung yang kencang kedengaran di telinga masing-masing
Semua menyangka Nirnama akan dihabisi kali ini
Alangkah terkejutnya semua Nirnama tangkas menyepit cucuk sanggul tadi dengan kedua-dua belah telapak tangan kemudian menggerakkan kedua-dua anggota tersebut untuk mengalunkan selendang Cendana menjadikan kain itu sebagai penghadang kepada tebakan jarum-jarum Cendana
Mata Cendana terbeliak tidak menjangka Nirnama mampu menyambut cucuk sanggul yang bergerak sepantas itu
Segera dia melepaskan selendang itu risau jika Nirnama akan menariknya menggunakan kain tersebut
Dia terus melompat tinggi
Kedua-dua belah tangan menyeluk baju sebelum melepaskan hujan jarum ke atas Nirnama
Dengan pantas Nirnama memutar-mutarkan selendang milik Cendana membuatkan tiada jarum yang sempat menyentuhi tubuhnya
Celaka Cendana masih di udara terus menghunus keris
Keris berlok sembilan
Dengan nama bondaku aku akan memenangi pertempuran ini  Cendana menjunam mahu menghabisi Nirnama
Selendang dijatuhkan
Tidak menanti Cendana sampai kepadanya Nirnama mencangkung sebelum melancarkan diri ke udara
Satu tindakan yang tidak dijangka oleh Cendana tetapi tidak juga dia melatah dengannya
Segera ditarik kerisnya untuk ditujahkan ke arah Nirnama
Engkau tidak bijak rupanya Nirnama
Tiada siapa boleh mengubah kedudukannya di udara Pasti Nirnama tidak akan mampu untuk mengelak tikamannya
Dia hanya perlu melakukannya dengan tepat
Cendana begitu yakin
Apabila dia sudah terlalu hampir dengan Nirnama segera dirodoknya keris tersebut
Nirnama menepis rodokan itu dengan tangan kiri sebelum tangan kanan melancarkan satu serangan dengan telapaknya
Pada masa sedetik itu Nirnama dapat memerhatikan bibir Cendana mengukir sengihan kecil
Dia menyedari bahawa Cendana hanya mahu dia menyangka bahawa serangan utama merupakan serangan keris tersebut
Hah  Cendana melepaskan keris itu dan tangan kiri terus mengeluarkan sebilah kerambit yang tersembunyi di balik baju luarnya
Nirnama tidak boleh mengelak kerana berada di tengah-tengah udara hanya sempat memutarkan tubuh
Sebahagian pakaiannya dicarik kerambit tersebut
Mujur tindakannya pantas jika tidak yang tercarik adalah kulitnya
Dalam sesaat cuma Cendana menendang Nirnama membuatkan kedua-duanya terpisah saat mendarat
Nirnama dan Cendana sama-sama turun ke lantai di atas dua kaki masing-masing
Cendana terus mengalun-alunkan kerambit
Nyata dia bukan srikandi biasa
Mahir dengan banyak jenis senjata
Nirnama memerhatikan pakaiannya yang rabak
Perlahan-lahan nafas panjang keluar dari rongga
Pandangan redup kemudian dilayarkan ke arah Cendana yang jelas telah bersedia untuk serangan seterusnya
Seluruh dewan menjadi gegak-gempita dengan pertembungan tadi
Sesuatu yang begitu menakjubkan bagi mereka melihat pertembungan sedemikian lincah lagi mendebarkan
Sangka mereka Nirnama akan berjaya menghabisi Cendana sebentar tadi ternyata kesasar
Ayuh
Kita tamatkan pertarungan ini
Nirnama bersuara
Mata Cendana membesar
Engkau mahu mengalah  Aku mahu mengalahkan engkau Cik Cendana
Nirnama mengangkat tangan
Sebelah tangan rapat ke dada sebelah lagi terjulur menjauh
Cendana tertawa
Hari ini aku akan membuktikan bahawa perempuan lebih perkasa  Dia yakin dapat menumbangkan Nirnama berdasarkan pertembungan mereka sepanjang tadi
Pergerakan Nirnama baginya tidak cukup pantas
Nirnama juga dilihat tidak sempat hendak menyerang balas kerana itu terpaksa bertahan sahaja
Justeru dia mahu menggunakan kelebihannya untuk menumbangkan Nirnama
Aku tidak akan berbelas kasihan  Cendana memecut
Dia berdesup hilang dari tempatnya menjemput jeritan semua
Mata Nadim yang setia memerhati dengan teliti semenjak tadi terbelalak serta merta
Cendana benar-benar hilang daripada pandangan semua  Namun Nirnama kekal berdiri dalam bersiaga
Tanpa disangka-sangka Cendana muncul di belakangnya
Sebelah tangan sudah mahu mencapai leher Nirnama dari hadapan siap dengan kerambit untuk menghabiskan hayat lelaki berparut itu
Darah memercik ke udara sebelum mencemari lantai pentas
Seluruh dewan tergamam
Tamat sudah sebuah kisah yang masyhur  Cendana ketawa
Dia dapat merasakan yang kerambit itu telah menembusi tubuh Nirnama
Pendekar berparut di hadapannya juga membisu pastinya tidak sempat berbuat apa-apa
Hari ini aku telah membukti
Bicara Cendana terhenti saat dia merasakan tangan kanannya dipegang kuat
Matanya terbelalak
Dia dapat melihat telapak tangan Nirnama yang dibasahi darah sedang memegang kejap tangan kanannya itu
Kerambit tadi sekadar menembusi telapak tangan Nirnama  Giliran aku Cik Cendana
Belum sempat Cendana bersuara seluruh alam seakan berputar
Tidak sempat dia menjerit belakang tubuhnya sudah terbanting di atas lantai
Daripada berada di belakang Nirnama dia tersadai di hadapan lelaki berparut itu
Sakitnya bukan kepalang
Nirnama tidak membantingnya begitu sahaja
Ada tenaga luar biasa disalurkan oleh lelaki itu menambah kuasa serangannya
Seluruh tulang Cendana bagai bergegar
Namun Cendana tidak cepat mati akal
Naluri kependekarannya belum padam
Dia cepat-cepat berguling agar tidak menjadi mangsa serangan Nirnama yang seterusnya
Segala tenaga dikerah untuk melakukan hal tersebut dengan tangkas
Malang belum sempat dia bergerak Nirnama sudah berada di atasnya
Segera Cendana melepaskan tendangan
Nirnama tangkas mematahkan serangan itu dengan memijak kaki Cendana
Sakitnya tidak tergambar
Cendana menjerit sekuat hati
Dia menggerakkan tangan menyeluk baju luarnya
Dia masih ada senjata tersembunyi
Namun kepantasannya tidak mendahului Nirnama yang sudah menyepak tangannya itu
Ketika ini Nirnama mengepal dua penumbuk
Entah mengapa Cendana dapat merasakan segala kekuatan Nirnama bagai terkumpul di dalam dua penumbuk tersebut
Dia perlu melepaskan diri jika tidak mahu menjadi mangsa
Cendana meludah lima batang jarum yang sentiasa disembunyikan di dalam mulutnya
Namun belum pun sempat jarum-jarum itu bergerak jauh Nirnama telah melepaskan tumbukan yang tidak terkira banyaknya dalam masa yang teramat sebentar
Mata Cendana terbelalak
Lima batang jarum tadi hilang entah ke mana
Manakala tubuhnya terketar-ketar bagai diserang kedinginan luar biasa hingga ke sum-sum
Keringat membasahi wajah dan seluruh tubuh bagai dia dipanah terik mentari
Sungguhpun begitu tidak kelihatan sebarang kecederaan pada tubuhnya kerana tiada satu pun tumbukan Nirnama yang menyentuh jasad Cendana
Pun begitu Cendana dapat membayangkan bagaimana sekiranya setiap tumbukan itu menyentuh tubuhnya
Dia pasti tidak lagi bernyawa
Begitu sekali kehebatan Nirnama yang terpendam
Seluruh dewan senyap tidak berbicara
Nirnama sedang menatap tepat ke wajahnya
Redup sahaja pandangan lelaki berparut itu
Cukup setakat ini Cik Cendana Berdesir suara lelaki berparut itu
Cendana melarikan pandangannya
Ada segan dan malu menyusup ke dalam jiwa
Perlahan-lahan dia mengangguk
Nirnama pun menyisih
Bergerak menjauhi tubuh Cendana
Kendatipun begitu Cendana masih gagal untuk bergerak
Tubuhnya bagai disihir
Dia terlentang begitu sahaja di atas pentas
Dia cuba menggerakkan tubuh tetapi tidak mampu
Perlahan-lahan kepalanya bergerak cuba memandang sekeliling
Seluruh dewan masih membisu
Tidak lama kemudian barulah Cendana perasan keadaan pentas di sekitarnya
Merekah besar dan melekuk seribu
Apakah ini hasil serangan Nirnama sebentar tadi Bagaimana jika tumbukan-tumbukan itu benar-benar menyentuh tubuhnya  Bukan sekadar perasaannya sebentar tadi
Dia benar-benar akan dihabisi
Tidak hairanlah namanya begitu masyhur
Dia benar-benar mengatasi jangkaan kita
Itulah dia tuan-tuan dan puan-puan yang mulia Nirnama Suara Tanggang bergema memecahkan kesepian dewan
Barulah seluruh dewan kembali bergegar bagai mahu runtuh dengan jeritan dan laungan penonton
Nadim dilihat naik ke pentas lalu merangkul Nirnama
Cendana sekadar mampu melepaskan nafas dari rongga
Tepukan gemuruh dan sorak-sorai itu bagai menenggelamkan dirinya
Perlahan-lahan air matanya mengalir
Dia tidak pernah merasa selemah ini
Ternyata apa yang sering diungkapkan oleh orang ramai bukan sekadar cerita
Jauh beza antara kekuatannya dan Nirnama
Sungguh berani dia mencabar pendekar tanpa nama itu
Dia merasakan dirinya bahan jenaka semata
Tiba-tiba dia terasa pipinya ditekap sesuatu
Nirnama sedang melutut di sisinya
Matanya membulat
Wajahnya terasa hangat
Lelaki berparut itu sedang menekapkan lipatan kain menyeka air matanya
Tiada apa perlu ditangisi
Setiap kita ada peranan berbeza
Kita wajar melengkapi bukan saling menandingi
Jiwa Cendana bagaikan dibelai bayu bersalju
Matanya tambah berkaca
Sedan mulai kedengaran dari rongga
Perlahan-lahan dia mengangguk
Terima kasih  Angin sepoi-sepoi bahasa menyapu wajah memandangkan bahtera tidak berlayar terlalu laju pada ketika ini
Cuaca juga baik-baik sahaja cerah dan tenang juga tidak terlalu terik kerana awan gemawan nipis memenuhi dada langit nan membiru lembut
Nadim benar-benar menikmati belaian bayu laut ke seluruh tubuh
Bau asin lautan seakan haruman yang bakal dirindui
Dari kejauhan kelihatan Pelabuhan Senari tempat mereka bakal berlabuh tidak lama lagi
Dari sini sudah kelihatan sibuknya pelabuhan tersebut dan betapa megahnya ia
Tidak kalah dengan Pelabuhan Batu Sawar
Kita sudah hampir sampai Nirnama  Nirnama yang berdiri di sebelah Nadim sekadar mengangguk sambil bibirnya bergerak-gerak
Hah apa yang engkau kumat-kamitkan itu  Memuji Allah dan menyucikan-Nya
Kenapa engkau tak pernah lepas daripada berbuat demikian  Hanya dengan mengingati Allah hati menjadi tenang
Nadim menarik bibir
Engkau tak percaya yang menjaga perjalanan kita sepanjang samudera luas adalah penjaga laut yang berbelas kasihan Engkau tak nampak sekian banyak orang kaya di sini memberikan pengeras kepada penjaga lautan meminta keselamatan  Senyuman nipis menghiasi bibir Nirnama
Tiada penjaga buat orang beriman selain Allah subhanahu wa taala
Bagaimana engkau yakin Allah yang menjaga kita  Senyuman Nirnama melebar
Kerana makhluk mustahil sentiasa dapat menjaga makhluk
Penjaga laut bukan sebarang makhluk  Engkau pernah melihat penjaga makhluk  Nadim terdiam
Demikian datuk nenek dan penjaga belantara
Engkau pernah melihat mereka  Engkau juga tak pernah melihat Allah bukan Nadim tersengih
Nirnama ketawa kecil
Ya
Tetapi Allah mendatangkan Rasul bersamanya al-Quran
Dari sana petunjuk bermula
Dari situ kita belajar
Apa yang penjaga belantara dan laut datuk nenek pernah datangkan kepada orang-orang yang mempercayainya  Terkebil-kebil Nadim apabila menjadi mangsa pertanyaan Nirnama
Lelaki berparut itu senyum segaris seraya perlahan-lahan menepuk belakang tubuh budak itu
Engkau budak bijak Nadim
Gunalah akal
Lihatlah seluruh alam ini
Bagaimana tidak cacamarbanya ia dan saling melengkapi bergerak seiring berkhidmat untuk manusia
Apakah mungkin ada Tuhan yang berbeza-beza sekian mengawal itu sekian mengawal ini Jika benar cacamarbalah segala
Kesempurnaan yang kita tatapi semua ini datang dari Tuhan yang Esa
Betullah
Nirnama memandang Nadim
Engkau jarang berbicara panjang
Tapi kalau engkau panjang bicara boleh buat orang sakit hati mendengarnya
Nadim menyiku Nirnama
Mereka berdua tertawa
Nirnama jarang berbicara panjang
Namun Nadim perasan pendekar berparut itu hanya akan berbicara hal-hal yang dirasakannya bermanfaat
Nirnama tidak pernah melayan sembang-sembang kosong
Bibirnya hanya akan bergerak-gerak berzikir mengingati dan memuji Allah
Tetapi apabila ada perkara yang dirasakan bermakna mahu diterangkan olehnya Nirnama boleh berbicara petah dalam suatu tempoh yang lama
Kalian begitu mesra
Apakah kalian adik-beradik  Soalan itu membuatkan Nadim dan Nirnama sama-sama menoleh ke belakang
Kelihatan Cendana mengukir senyuman manis menambah seri kejelitaannya
Wajah Nadim bertukar girang manakala Nirnama cepat-cepat mengalihkan pandangan kembali ke laut
Hah Cik Cendana
Mari sertai kami
Sekadar memenuhi masa sementara tiba di pelabuhan
Cendana perlahan-lahan bergerak ke sisi Nadim
Budak nakal itu berada di tengah-tengah antara dia dan Nirnama
Ketiga-tiganya berdiri di sisi penghadang bahtera yang memisahkan mereka dengan lautan maha luas
Suasana diserkup sepi buat beberapa ketika
Hanya bunyi deburan ombak menghempas badan bahtera mengisi pendengaran
Cik Cendana sudah cukup berehat Nadim seperti biasa tidak senang berdiam diri terlalu lama
Ah terima kasih Nadim
Aku sudah mendapatkan kerehatan yang cukup
Nirnama berbelas kasihan kepadaku mujur tumbukannya tidak menyentuh tubuh
Cendana mengerling ke arah Nirnama yang kekal memaku pandangan ke lautan luas
Menyedari pandangan Cendana tidak berbalas Nadim tersengih
Jangan terasa hati Cik Cendana
Nirnama memang tidak pandai bergaul
Cendana tertawa kecil sambil mengangguk perlahan
Kami bukan adik-beradik
Aku datang dari Perkampungan Medini
Nirnama membebaskan kami daripada cengkaman Bagak Durjana
Aku mengekori Nirnama kerana mahu mendalami kesaktiannya
Wah
Jadi sudah berapa lama engkau bersama Nirnama  Sekitar dua minggu
Nadim mencongak dengan jari
Betul Nirnama disikunya
Nirnama mengangguk perlahan
Bibirnya kembali bergerak-gerak seperti biasa
Apa kesaktian Nirnama yang telah engkau dalami Cendana melirik ke arah Nirnama walaupun soalan ditujukan kepada Nadim
Nadim menggaru belakang kepala yang tidak gatal sambil tersengih-sengih
Dia terlalu berahsia
Selain ibadahnya aku tidak tahu apa rahsia kekuatan Nirnama
Dia kedekut untuk berkongsi
Sekali lagi Nirnama disikunya
Cendana tertawa
Pandangannya masih terpaku pada Nirnama
Dia terlihat segaris senyuman menghiasi bibir Nirnama
Manis sekali
Selepas pertarungan mereka dia hanya berbaring
Tubuhnya terasa begitu ngilu dan nyeri bagaikan membengkak seluruh badan
Padahal tidak ada lebam atau kecederaan yang kelihatan
Juga tidak dirasai sebarang kecederaan dalaman
Seni silat yang digunakan oleh Nirnama tidak pernah dilihatnya
Tidak hairanlah andai ramai menganggap Nirnama ada kesaktian
Sebagai seorang srikandi dan pengamal ilmu persilatan Cendana tahu bahawa apa yang dipamerkan oleh Nirnama merupakan satu kemahiran bukan satu kesaktian atau sihir
Insan itu telah berlatih dengan latihan yang pastinya berat dan hebat sehingga mampu melepaskan tumbukan pantas penuh berkuasa seperti semalam
Kalaulah tumbukan itu menyentuh tubuhnya sudah pasti dia tidak akan mampu untuk berdiri seperti hari ini
Cik Cendana mustahil menaiki bahtera ini semata-mata untuk bertarung dengan Nirnama
Bukan kecil bayarannya
Atau apakah itu satu-satunya tujuan Cik Cendana Nadim  menukar haluan perbualan
Aku sememangnya mahu ke Kerajaan Serawa
Aku telah menempah tempat di atas bahtera ini sebelum kalian hadir di Pelabuhan Batu Sawar lagi
Oh jika boleh dikongsi apa tujuan Cik Cendana ke Kerajaan Serawa ini   Melihat Nadim yang begitu ingin tahu Cendana tertawa lagi
Memandang Nirnama yang berat mulut dan Nadim yang kuat bercakap itu dia cuba membayangkan bagaimana mereka berdua menjalani urusan sehari-hari
Cendana menggeleng pula
Hah kenapa Aku tidak boleh tahu Nadim separa mendesak
Bukan aku sekadar tercuit hati melihat kesungguhan engkau berbicara
Nadim ketawa sambil menggaru belakang kepalanya
Aku ke mari untuk menyertai Sayembara 100 Pendekar yang dianjurkan oleh Puteri Santubong salah seorang pemerintah Kerajaan Serawa
Hah Kerajaan Serawa ada lebih daripada seorang pemerintah  Cendana mengangguk sebelum melirik ke arah Nirnama
Kali ini dia melihat Nirnama mengilas pandang kepadanya
Namun sebentar cuma
Pendekar berparut itu cepat-cepat melarikan pandangan ke lautan luas
Cendana tersenyum sendiri
Kerajaan Serawa asalnya diperintah oleh Raja Kayangan Dewata Mulya selama hampir satu abad memandangkan umurnya begitu panjang dan dirinya sentiasa sihat
Dewata Mulya mempunyai banyak anak hasil perkahwinan dengan banyak isteri dan gundik tetapi anak-anaknya semua tidak berumur panjang
Pada tahun-tahun akhir hidupnya dia dikurniakan sepasang kembar hasil perkahwinan terakhir
Puteri Sejinjang dan Puteri Santubong
Srikandi jelita itu melepaskan pandangan ke arah Pelabuhan Senari yang berbalam-balam dari kejauhan
Hanya gunung-ganang yang kelihatan
Puteri Sejinjang dan Puteri Santubong hidup melepasi umur 15 tahun
Lalu Dewata Mulya membahagikan Kerajaan Serawa kepada dua memberi peluang setiap puterinya menjadi penguasa
Puteri Sejinjang mendapat separuh Puteri Santubong mendapat separuh
Namun kedua-duanya masih berpusat di Kuching kota utama Kerajaan Serawa
Setiap seorang membina istana di gunung yang berbeza
Cendana memanjangkan tangan menuding ke sebuah gunung besar yang paling hampir dengan lautan
Itu Gunung Santubong
Di lerengnya Istana Puteri Santubong
Pelabuhan Senari berada di bawah kekuasaannya
Nadim terangguk-angguk seronok mendengar perkongsian Cendana
Nirnama membisu tetapi sebenarnya dia juga khusyuk mendengar
Sekali-sekala dia melirik ke arah Cendana
Sekali-sekala juga pandangan mereka akan bertaut
Setiap kali itu berlaku Nirnama akan pantas  melarikan pandangannya
Segalanya berjalan dengan baik dan harmoni sehinggalah satu waktu pada lima tahun yang lalu setelah kemangkatan Dewata Mulya dua puteri itu tiba-tiba berpatah arang berkerat rotan dan saling bercakaran
Mengapa Nadim pantas bertanya
Khabar bertiup bahawa perseteruan berlaku akibat cinta
Cendana melirik ke arah Nirnama
Pandangan mereka bertaut buat kesekian kalinya
Hah cinta  Seorang putera katanya dari kayangan telah turun dan mahu menetap di Kerajaan Serawa
Dua puteri jatuh hati dan merebut cinta sang putera
Pergaduhan meleret sehingga kekuasaan Kerajaan Serawa benar-benar terpisah dua
Dua puteri saling berperang sesama sendiri
Hah perang saudara  Cendana mengangguk-angguk
Kerajaan Serawa sudah lima tahun bergolak
Khabarnya perang saudara ini telah sampai ke kemuncaknya
Puteri Santubong menganjurkan Sayembara 100 Pendekar untuk mengumpulkan pahlawan-pahlawan terbaik di serata alam bagi menghabisi kembarnya dalam peperangan terakhir yang bakal berlangsung tidak lama lagi
Jadi Cik Cendana
Aku mahu menjadi yang terhebat
Aku mahu membuktikan diri dalam sayembara tersebut
Kemudian aku akan mengepalai tentera Puteri Santubong menumbangkan Puteri Sejinjang seterusnya berpakat dengannya untuk menentang Jagat Suci
Kerajaan Serawa dan seluruh isinya akan mampu menggugat Jagat Suci
Menarik bukan
Suara Nirnama perlahan tetapi cukup untuk membuatkan Cendana dan Nadim sama-sama memberikan perhatian
saat Jagat Suci pada kemuncak kuasa merajai Tanah Semenanjung Kerajaan Serawa bergejolak hebat Nirnama ini memusingkan tubuhnya bersandar di penghadang
Cendana menyempitkan mata
Apakah engkau tahu akan sesuatu  Nadim mencekak pinggang
Hah pasti ada sebab mengapa hala tuju engkau ialah Kerajaan Serawa Nirnama Dia bagai baru menyedari sesuatu
Tuan Nirnama Cik Cendana   Nirnama Cendana dan Nadim sama-sama menoleh
Tanggang sedang menghampiri mereka sambil diiringi dua orang perempuan yang rupawan
Langkahannya diiringi tawa girang
Aku begitu berbesar hati dengan kesudian kalian berdua bertarung semalam
Aku mendapat keuntungan berganda-ganda
Terima kasih  Tanggang merapati Nirnama meninggalkan pengiring-pengiringnya
Bahu Nirnama ditepuknya kuat
Nirnama tidak memberikan apa-apa tindak balas
Sekadar memerhati pedagang besar itu dengan pandangannya yang redup
Ah sudah pasti aku tidak mahu menjadi lading tajam sebelah
Hanya tahu menerima tidak mahu berkongsi laba
Tanggang memandang pengiringnya
Memberikan isyarat melalui gerakan kepala
Salah seorang perempuan itu bergerak menghampiri mereka
Harumannya menusuk hidung Nadim
Budak itu dapat melihat yang Nirnama tidak senang dengan haruman tersebut menyisih hingga tubuhnya bertemu tubuh Nadim
Bibir Nirnama dilihatnya bergerak-gerak
Perempuan itu menyerahkan kepada Tanggang sebungkus kain yang kelihatan berat
Ini bayaran aku untuk kalian berdua
Bungkusan kain itu dihulur kepada Nirnama
Namun pendekar berparut itu tidak pantas menyambut pemberian tersebut
Nadim teringat yang Nirnama sehabis boleh tidak mahu menerima apa-apa daripada penduduk Perkampungan Medini setelah menumbangkan Bagak Durjana
Nampak gayanya Nirnama juga bakal menolak pemberian Orang Kaya Besar itu
Pantas Nadim mencapai bungkusan tersebut
Biar aku yang jagakan hadiah ini
Terima kasih Orang Kaya Besar
Kami sangat hargai
Nirnama memandang Nadim
Pandangan mereka bertembung buat beberapa ketika
Nadim memberikan isyarat bahawa dia tetap berkeras mahu menerima hadiah itu
Nirnama akhirnya mengalah membiarkan sahaja
Tanggang ketawa senang hati
Nadim bermanis wajah memandang Tanggang
Wah beratnya
Apakah ini wang  Ya benar
Cukup untuk kalian membeli sebidang tanah Tanggang mencekak pinggang
Megah
Orang Kaya Besar pula dapat berapa banyak Cendana mencelah
Ah itu bukan urusan kalian bukan Pedagang itu ketawa keras
Nyata dia mendapat laba yang berkali ganda lebih besar
Tanggang menongkat tubuh dengan dua tangan diletakkan di atas penghadang bahtera
Pandangan dilayarkan ke arah Pelabuhan Senari
Aku sudah lama tidak kembali ke sini
Hah Orang Kaya Besar berasal dari sini  Pedagang masyhur itu mengangguk
Sudah terlalu lama
Dia melihat ke arah Nadim
Engkau tahu aku meninggalkan tempat ini dahulu pada usia seperti engkau budak Tubuhku juga sama besar dengan engkau sekarang
Hah biar betul Orang Kaya Besar Nadim melihat tubuhnya sebelum memandang kembali Tanggang yang bertubuh besar lagi sasa
Ini hasil bergadang dan kerja keras
Pedagang itu terus ketawa sambil mempamerkan otot lengannya
Dia sempat mengangkat keningnya dua kali ke arah Cendana bagaikan ingin memukau srikandi itu
Cendana sekadar tersenyum kecil dan menggeleng
Baiklah
Aku sangat berharap kalian sudi mendapatkan lagi khidmatku kelak
Aku seronok dengan kehadiran kalian di bahteraku
Tanggang memandang Nirnama
Engkau seronok kerana dapat mempergunakan kami untuk mendapatkan laba
Bicara Cendana itu membuatkan Tanggang mencebik
Wang adalah kuasa
Tanpa wang kita takkan mampu berbuat apa-apa
Mendengus kecil
Dengan wang jugalah engkau berada di atas bahtera ini
Siapa yang berkata bahawa wang tidak mampu membeli bahagia dia telah menipu sebenarnya Pedagang itu menepuk-nepuk dadanya
Nirnama kekal membisu
Nadim tidak tahu hendak menambah apa risau andai perbualan yang awalnya mesra akan bertukar menjadi lebih tegang
Maafkan aku Orang Kaya Besar jika bicaraku menyinggung hatimu
Cendana sedikit menunduk
Tanggang terbahak-bahak ketawa seraya menggeleng
Kalian pasti mahu kembali ke Tanah Semenanjung bukan Jika mahu pulang bersama bahtera ini aku akan berlayar tujuh hari dari hari ini
Mungkin kita boleh aturkan sesuatu agar aku dapat mengaut keuntungan lagi Dia terus ketawa
Aku sedia memberikan kalian tempat jika kita dapat aturkan perkara tersebut  Nirnama menggeleng
Nadim terkejut apabila Nirnama memberikan reaksi
Cendana hanya memandang pahlawan berparut itu
Tawa Orang Kaya Besar tersebut surut
Aku tidak mahu menjadi boneka orang
Jika jalan pulang adalah dengan berenang maka itu akan aku lakukan
Tanggang terpempan
Nadim segera menyiku Nirnama memberikan tentangan terhadap bicaranya
Manakala Cendana pula menggaris senyuman pada bibirnya
Nirnama aku mahu kembali ke bahtera ini dan segala nikmatnya
Nadim menekan suara
Itu membuatkan Tanggang ketawa semula
Dengarlah bicara budak bijak ini Tuan Nirnama
Mengapa mahu ditolak nikmat yang diberi Hidup ini sekali cuma Dia kemudian berpaling dan menjauh
Jelas Tanggang tidak mahu memanjangkan perbualan mereka
Nampak nyata bahawa pegangan hidupnya berbeza benar dengan Nirnama dan Cendana
Nirnama Cendana dan Nadim sama-sama menghantar Tanggang pergi dengan pandangan
Orang Kaya Besar itu menghilang di tengah-tengah khalayak manusia yang mula memenuhi bahagian atas bahtera
Nadim memandang Nirnama
Engkau mahu pulang ke Tanah Semenanjung dengan berenang engkau berenang seorang diri  Mengapa Penjaga laut tidak mahu bantu hantar engkau pulang   Bulat mata Nadim dengan balasan Nirnama
Cendana tertawa melihat ulah mereka berdua
Dia menggeleng
Apa tujuan sebenar engkau ke mari Nirnama   Nirnama membalas pertanyaan Cendana dengan senyuman nipis
Membuatkan hati Cendana semakin bergelojak dengan rasa ingin tahu
Namun Nirnama tidak mahu berbicara dan Cendana pula tidak mahu memaksa
Mereka sama-sama menghayati keindahan alam memandang lautan luas serta gunung-ganang yang kukuh memasak bumi
Pelabuhan Senari semakin mendekat
Ah beratnya hati mahu meninggalkan bahtera ini Nadim menoleh ke belakang
Bahtera megah lagi besar itu mengisi pandangan
Kesibukan di pelabuhan mulai terasa
Ada orang kaya lagi terhormat dibantu orang suruhan mereka mengangkat segala barang dan peralatan
Tidak kurang juga saudagar yang membawa barang dagangan yang tidak kurang sedikit
Hiruk-pikuk sangat hingar kedengaran
Nirnama Nadim dan Cendana bertiga sahaja yang tidak membawa peralatan megah atau barangan yang banyak
Ah Cik Cendana apakah kita akan berpisah di sini Nadim memandang Cendana di sisi
Dia sekali lagi berdiri di antara Nirnama dan Cendana
Cendana memandang Nadim kemudian melirik ke arah Nirnama
Aku fikir aku mahu mengubah haluan
Aku mahu mengembara bersama kalian
Hah Terbeliak mata Nadim
Langkahan Nirnama mati tanpa sebarang mukadimah
Air mukanya berubah
Cendana tersenyum lebar
Mengapa  Aku dapat merasakan yang kelana Nirnama bukanlah suatu perjalanan tanpa tujuan
Engkau bukan sekadar membantu orang susah bukan Cendana melirik Nirnama
Nirnama menundukkan pandangan tidak mampu untuk bertaut mata dengan Cendana terlalu lama
Kembaraku tidak sesuai berteman ramai
Tiga bukanlah terlalu banyak
Cendana pantas menjawab
Hah Nirnama aku fikir ada bagusnya Cik Cendana bersama-sama kita
Dia srikandi hebat
Boleh membantu jika ada cabaran mendatang
Tambahan aku perlu teman berbual
Nadim memandang Nirnama sebelum mengalihkan pandangan ke arah Cendana dan mengangkat ibu jari
Kening Nadim terangkat dua kali
Cendana tertawa kecil sebelum mengangguk
Hembusan nafas kedengaran dari rongga Nirnama
Jelas dia keberatan untuk bersetuju
Namun belum sempat bibirnya bergerak untuk bersuara satu jeritan kedengaran terlalu hampir dengan mereka bertiga
Tanggang Tanggang  Mereka bertiga serentak menoleh ke arah jeritan itu
Tidak jauh dari tempat mereka bertiga berdiri kelihatan sepasang suami isteri yang berusia
Mereka berdua sedikit bongkok berpakaian lusuh dan compang-camping terkedek-kedek mendaki tangga bahtera
Tubuh pasangan itu juga agak berbau kurang enak
Orang-orang kaya dan kehormat yang melihat pasangan itu mencebik dan menyisih
Jelas mereka merasa jelek dan tidak menyenangi kehadiran pasangan tersebut
Kelihatan perempuan tua itu membawa sesuatu di dalam bungkusan
Kelihatan seperti batang buluh
Huih apa tu Macam lemang
Sedap sangat baunya
Nadim menjilat sekitar bibirnya
Aku jangka itu Manuk Pansuh makanan tradisi orang melayu di Kerajaan Serawa
Tetapi mengapa mereka membawanya ke bahtera Kenapa mereka menyeru nama Orang Kaya Besar Tanggang Cendana memerhati penuh minat
Manuk Pansuh hah Nadim masih memberikan perhatian kepada makanan tersebut
Ayam bersama ramuan khas dimasak di dalam buluh
Seperti lemang
Cendana menambah
Nirnama kekal membisu
Hanya memandang dengan pandangannya yang redup
Tanggang ini mak datang
Bawa makanan kegemaran engkau nak
Manuk Pansuh
Perempuan tua itu melaung sambil dibantu suaminya mendaki anak-anak tangga bahtera
Tanggang kami datang mahu bertemumu
Kami amat rindu akan dikau wahai anakku
Lelaki tua pula melaung
Tersentuh hati Nadim
Namun dia bagaikan tidak senang melihat pasangan berusia emas itu terus melaung-laung sedang orang ramai memandang jelek dan sinis terhadap mereka
Di manakah Orang Kaya Besar Tanggang Panggillah dia Nadim menjerit kepada pengawal di atas bahtera
Apa yang kecoh-kecoh ini Suara Tanggang kedengaran
Orang Kaya Besar itu muncul bersama-sama sekumpulan orang kaya yang merupakan tetamu kehormatnya
Tanggang Pasangan suami isteri itu meluru ke arahnya
Berhenti Langkahan mereka dihalang pengawal-pengawal bahtera
Tanggang ini kami nak
Ayah dan ibumu
Rayu si ibu tua
Sudah terlalu lama kita terpisah nak
Engkau tidak pernah pulang
Apabila khabar engkau mahu kembali sampai kepada kami kami terlalu gembira Si ayah bersuara
Kedua-duanya bersuara serak dan mula berjuraian air mata
Engkau sudah besar nak
Begitu gagah dan perkasa
Ini mak bawakan makanan kegemaran engkau
Tanggang anakku
Tidakkah engkau ingat betapa berseleranya engkau menikmati lepat manuk pansuh saban waktu  Nadim Cendana dan Nirnama membatu memerhatikan peristiwa tersebut
Apakah benar ini ibu dan ayahmu  Aku sangka engkau datang daripada keturunan kehormat  Siapa sangka Orang Kaya Besar Tanggang rupanya datang dari keluarga miskin
Mengapa badan mereka sangat berbau Jijik
Makanan sedemikian merupakan kegemaranmu Orang Besar Kaya Tanggang Aku tidak menyangka
Demikian suara-suara orang kaya di sekeliling Tanggang
Dia yang tadinya berwajah terkejut perlahan-lahan mula beriak jelek dan jijik terhadap pasangan berusia di hadapannya
Kalian bukan ibu dan ayahku
Mereka telah lama tiada
Aku bukan daripada keluarga miskin dan kotor sebagaimana kalian
Aku orang terhormat Tanggang membentak
Aku tidak makan makanan sedemikian jijik  Tanggang  Si ibu tersentak manakala si bapa pula terpempan terus mati bicara
Mereka cuba merapati Tanggang tetapi tetap dihadang oleh dua pengawal
Cuba rasa dahulu makanan ini nak
Engkau akan dapati aku ibumu
Rasanya tidak pernah berubah Terketar-ketar perempuan tua itu menghulurkan bungkusan berisi buluh melepasi dua pengawal yang menghalangnya
Tanggang pantas menampar bungkusan tersebut terpelanting buluh tersebut jatuh ke laut
Mata pasangan berusia emas itu sama-sama terbeliak
Aku sudah katakan aku tidak gemar makanan sedemikian jijik Suara Tanggang tinggi
Aku bukan anak kalian
Aku datang daripada keluarga terhormat  Pasangan tua itu saling berpandangan
Riak wajah mereka jelas mewakili hati yang remuk
Perlahan-lahan air jernih mengalir pada sisi pipi Nadim
Apa yang dilihatnya menyentuh kalbu
Sebagai anak yatim piatu yang membesar tanpa kasih ibu dan ayah apa yang sedang berlaku itu sangat merenggut jiwa
Apakah benar itu bukan ibu bapa Orang Kaya Besar Tanggang Nadim memandang Nirnama
Nirnama menjungkit bahu
Dia tidak mengenali siapa ibu bapa Orang Kaya Besar tersebut
Tambah pula pertemuan pertamanya dengan Tanggang adalah di Pelabuhan Batu Sawar tempoh hari
Bagaimana mungkin dia mengenali ibu bapa pedagang masyhur tersebut
Walaupun itu bukan ibu dan ayahnya yang sebenar tidak wajar bersikap sedemikian
Bukankah sebaiknya berbudi bahasa
Pasangan itu merupakan orang tua
Cendana bersuara
Nadim mengangguk-angguk sambil menyeka air mata
Berambus kalian dari sini
Jangan kotori bahteraku Tanggang bercekak pinggang
Berambus
Jangan ganggu aku lagi  Orang Kaya Besar itu kemudian meluru melepasi dua pengawalnya
Tubuh besarnya merapati dua orang tua itu pantas dengan kasar menolak mereka
Kedua-duanya tersungkur di anak tangga bahtera
Nadim tersentak bagaikan jantungnya sendiri jatuh dan pecah
Dia mahu membantu kedua-dua orang tua itu tetapi belum sempat dia bergerak Nirnama telah menarik bahunya
Mengapa Aku mahu membantu mereka
Nirnama mengangkat tangan isyarat supaya Nadim menanti
Tanggang mendengus
Berambus Jangan biarkan aku bertindak lebih kasar
Berani sungguh kalian mencemari bahteraku ini  Orang-orang kaya yang berada di atas bahtera tersengih-sengih
Ada yang menggeleng
Mungkin menyangka pasangan tua itu merupakan orang gila
Mungkin juga menyangka bahawa  dua orang tua itu mahu mengambil kesempatan atas kekayaan Tanggang
Pasangan berusia emas itu menangis
Lebih-lebih lagi si ibu
Air matanya berjatuhan lebat
Sampai hati engkau buat kami begini Tanggang
Sampai begini kekayaan mengotorkan hatimu Tergamak engkau berkasar dengan kedua-dua ibu bapamu   Kekayaan bukan mengotorkan hatiku
Kekayaan mengangkat kehidupanku
Kekayaan membukakan dunia kepadaku
Miskin tidak berkuasa untuk berbuat apa-apa
Kekayaan memberikan aku kuasa Tanggang mengherdik sambil meludah ke arah dua orang tua tersebut sebelum bergerak menyertai orang-orang kaya di atas bahteranya
Terpempan kedua-dua orang tua itu
Jika demikian
Si ibu menoleh ke arah Tanggang
Pandangannya setajam helang bagai mahu mematuk tengkorak Orang Kaya Besar itu
aku sumpah engkau menjadi batu dengan izin Penguasa Alam ini
Supaya engkau sedar bahawa kekayaan tidak akan menyelamatkanmu anakku   Tanggang tersentak
Demikian orang-orang kaya di sekelilingnya
Semua tersentak dengan laungan itu
Namun begitu beberapa ketika kemudian mereka ketawa terbahak-bahak
Karut orang tua ini
Apa dia ingat dia ada sakti  Engkau fikir engkau Jagat Suci orang tua  Tanggang turut ketawa bersama mereka
Lelaki tua yang mengaku sebagai ayahnya itu segera mendapatkan si isteri
Mereka saling berpelukan berkongsi hiba yang merajai jiwa
Wahai Tuhan Penguasa Alam makbulkanlah permintaan isteriku   Teriakan lelaki tua itu tambah membuatkan orang-orang kaya dan Tanggang mentertawakan mereka
Hati Nadim luluh
Hah celaka punya orang-orang kaya  Nadim mengepal penumbuk dan mengetap geraham
Dia mahu bergerak ke arah mereka tetapi Nirnama masih memegang bahunya
Lepaskan aku Nirnama
Aku perlu ajar mereka yang bia
Sekonyong-konyong angin menderu terlalu kencang hingga ada barangan yang berterbangan
Beberapa orang terjatuh ke laut
Orang kaya yang rata-rata berjubah kemegahan kelam-kabut saat pakaian mereka berkibaran hebat dek deruan angin
Dalam kelam-kabut itu perlahan-lahan Tanggang disisihkan oleh orang ramai
Masing-masing sibuk menguruskan diri sendiri
Deruan angin yang tiba-tiba menggila menggegarkan bahtera milik Orang Kaya Besar itu
Ramai yang mula terhuyung-hayang
Nadim sendiri merasakan dirinya hampir terbang dibawa angin
Mujur Nirnama memegang bahunya dengan kejap
Cendana pula berusaha untuk kekal berdiri sambil menjaga pelitup kepala dan pakaiannya daripada terangkat dibawa angin
Apa yang sedang berlaku Nadim menjerit sekuat hati cuba menyampaikan suaranya kepada Nirnama
Awan bertukar menjadi kelabu gelap berpusar-pusar bagaikan menjemput taufan bertamu
Perubahan alam yang tiba-tiba itu membuatkan Tanggang terpinga-pinga
Balasan Tuhan
Nirnama berdesir
Hah  Tiba-tiba kilauan cahaya yang menyilaukan pandangan muncul dari langit
Diekori dentuman yang membingitkan telinga
Percikan api bertebaran ke merata tempat
Ramai yang terkejut dengan apa yang berlaku
Ada yang meniarap risau kilauan cahaya itu akan menyambar mereka
Setelah beberapa ketika ramai yang mula membuka mata
Bau hangit menusuk rongga
Asap berkepul-kepul naik mengabui pandangan semua
Kebakaran kecil berlaku di sana sini
Para pengawal bahtera cepat-cepat memadamkan api
Ada yang mengibas-ngibas udara menolak asap yang sedang memenuhi suasana
Apabila asap itu menyisih terzahir satu lembaga
Semakin lama semakin jelas rupanya
Mata Nadim terbelalak
Cendana terperanjat
Nirnama menghela nafas panjang
Anakku  Tanggang sudah bertukar menjadi batu  Beberapa orang kaya dan kehormat bertempiaran lari
Ada yang terlupa akan barangan dan orang suruhan masing-masing
Semua hanya mahu menyelamatkan diri sendiri
Orang Kaya Besar Tanggang sudah kena sumpahan  Mencicit mereka meninggalkan bahtera megah lagi mewah itu
Tiada seorang pun daripada kalangan mereka yang mahu memerhatikan keadaan Tanggang yang membatu bagaikan ukiran hidup
Ampunkan aku pak cik mak cik Aku tidak tahu kalian ada sakti  Datuk nenek
Cucu minta ampun  Beberapa orang kaya dan wanita pengiring mereka menunduk sembah di hadapan pasangan tua itu
Tetapi tidak dihiraukan oleh mereka
Perhatian mereka berdua melekat kepada Tanggang
Perlahan-lahan mereka menghampiri si anak yang sudah bertukar menjadi batu
Apa yang telah aku lakukan Si ibu merintih hiba
Air matanya lebat membasahi pipi
Dia terpaksa menjengket untuk mengusap-usap wajah Tanggang
Tanggang kaku membatu
Dua belah tangannya terangkat tangan kanan bagai cuba melindungi wajah sementara tangan kiri teracung ke langit
Wahai Tuhan Penguasa Alam aku telah tersilap  Kami telah tersilap Si bapa turut menangis
Melutut di sisi isterinya lalu memeluk betis Tanggang
Nadim masih terlopong dengan apa yang baru sahaja berlaku
Apakah orang tua berdua itu nenek kebayan dan ahli sihir Dia memandang Nirnama
Pendekar berparut itu kekal berdiam
Memerhati dengan pandangannya yang redup
Seakan-akan apa yang berlaku bukanlah sesuatu yang menakjubkan dan luar biasa
Pandangan Nadim kemudian beralih kepada Cendana
Wajah srikandi jelita itu tercemar oleh kerutan pada dahi
Jelas dia terkejut dengan apa yang dilihatnya
Bahkan Cendana seperti bersiaga mungkin risau jika sesuatu terjadi
Belum sempat Nadim berbicara lagi Nirnama sudah membuka langkah melepasinya
Lutut Nadim masih longlai untuk mengikuti jejak pendekar berparut itu
Dia hanya mampu menghantar Nirnama dengan pandangan
Demikian Cendana kekal membatu di sisi Nadim
Mereka berdua tertanya-tanya apa yang Nirnama mahu lakukan
Pak cik mak cik
Perlahan suara Nirnama mendesir
Pasangan tua itu terkejut ditegur lantas menoleh ke arah Nirnama
Apakah benar kalian berdua ibu dan bapa kepada Orang Kaya Besar ini  Kedua-duanya mengangguk lemah
Wajah sudah basah dengan air mata sembab tidak bermaya
Inilah bahtera yang membawanya pergi
Dia anak yang rajin bermulut manis sering berkelakuan girang
Ketika usianya sekitar lima belas tahun bahtera ini singgah ke mari
Nakhodanya tinggal di sini buat beberapa minggu
Tanggang telah mendapat peluang berkhidmat dengannya
Si ibu mula bercerita dengan nada hiba
Apabila nakhoda kaya itu mahu berangkat pergi dia menawarkan Tanggang untuk mengikutinya
Bekerja sebagai kuli
Dia sudah jatuh cinta dan kagum dengan kerajinan Tanggang tertawan dengan manis mulutnya
Tanggang begitu gembira
Kami berat hati mahu melepaskannya
Tetapi nakhoda kaya itu menjanjikan kekayaan buat Tanggang jika Tanggang rajin bekerja dan Tanggang sendiri berjanji akan pulang setelah beberapa tahun berlayar
Si bapa menambah
Maka kami lepaskan dia
Tetapi akhirnya sudah tiga dekad dia tidak pulang-pulang
Kami menanti dengan setia
Entahkan hidup entahkan mati
Si ibu mengusap-usap wajah Tanggang
Sedekad kebelakangan ini kami mula mendengar namanya kembali
Orang Kaya Besar Tanggang
Pedagang masyhur
Penjaga pelabuhan-pelabuhan di Nusantara
Rindu kami meluap-luap
Setiap hari kami menanti bahtera itu berlabuh di sini
Lelaki tua itu memandang isterinya
Setiap hari isteriku menyediakan manuk pansuh kegemaran Tanggang
Apabila kami mendapat khabar bahawa Orang Kaya Besar Tanggang akan singgah di sini kami begitu gembira
Akhirnya doa kami diterima si Penguasa Alam Raya
Bahu si ibu terenjut-enjut
Hajat kami untuk menyambung kembali hubungan yang terputus
Kami sudah di hujung usia
Sebelum mati kami mahu melihat kembali anakanda kami
Si bapa menghela nafas panjang
Dia menatap Nirnama sebelum mengalihkan pandangan kepada Tanggang
Aku tidak berniat untuk hal ini terjadi
Aku hanya patah hati dengan layanannya yang terlalu biadab
Apalah hinanya untuk mengakui dia datang daripada orang seperti kami
Si ibu memeluk tubuh Tanggang
Tanggang maafkan mak nak
Maafkan mak
Hiba pasangan suami isteri berusia emas itu begitu meruntun hati
Kawasan sekitar bahtera yang megah itu kosong
Tiada yang berani merapati
Mungkin risau akan terkena sumpahan seperti apa yang berlaku kepada Tanggang
Ramai yang berkumpul beberapa depa di belakang Nadim dan Cendana
Masing-masing menanti apa yang bakal terjadi tambah pula apabila Nirnama menghampiri pasangan tua itu
Kadangkala memang kekayaan mengabui jiwa manusia hingga kita lupa asal usul
Walhal sebelum kita berasal daripada ibu ayah kita kita sebenarnya berasal daripada Allah
Tuhan Sekalian Alam
Pemberi Nyawa
Dialah juga pemberi segala rezeki
Nirnama bersuara
Perlahan dan sayup-sayup sahaja tetapi masih boleh didengari Nadim Cendana dan mereka yang lain
Nirnama melangkah lebih rapat kepada Tanggang yang sudah menjadi batu
Kesengsaraan yang terpamer pada wajah pedagang masyhur itu jelas tidak terperi
Wahai mak cik pak cik
Apakah kalian mengampunkan kesilapan Orang Kaya Besar ini  Pantas kedua-dua orang tua itu mengangguk
Kami hanya terasa hati
Tidak menyangka kata-kata kami diterima Tuhan Si ibu meraung kehibaan
Kerana apa yang berlaku ini ada pengajarannya buat kita semua
Nirnama memanjangkan tangan menyentuh wajah Tanggang
Orang Kaya Besar apakah engkau mendengar semua ini Kekayaan yang engkau agung-agungkan itu tidak akan menyelamatkan engkau sekarang
Apa yang Nirnama mahu lakukan Cendana kekal bersiaga
Tangannya erat memegang hulu keris
Nadim menjungkit bahu
Nirnama sentiasa misteri
Tetapi apa yang sentiasa berlaku Nirnama tidak akan pernah lari daripada membantu
Sepanjang kelana mereka ke Pelabuhan Batu Sawar seminggu lamanya mereka telah merentas beberapa buah kampung
Di setiap kampung itu Nirnama akan membantu sesiapa sahaja yang dilihatnya memerlukan bantuan
Daripada sekecil-kecil bantuan menurunkan kucing dari pokok sehinggalah mengangkat barang-barang berat
Nadim sering mengomel kerana hal itu melambatkan perjalanan tetapi Nirnama sering mengabaikannya
Ajaibnya perjalanan mereka memakan masa yang sekadarnya
Tidak mereka terlambat
Walhal mereka telah berhenti agak lama di setiap perkampungan akibat sikap ringan tulang Nirnama
Belum ditambah lagi perhentian-perhentian kerana menunaikan ibadah yang dikatakan Nirnama sebagai fardhu
Nirnama sentiasa misteri Cik Cendana
Apa kata kita sama-sama perhatikan Nadim tersengih
Lihat bahagian mata Orang Kaya Besar Tanggang merekah Cendana menunjuk
Nadim memerhatikan dengan lebih teliti
Benar
Bahagian mata Orang Kaya Besar itu merekah
Perlahan-lahan keluar cecair dari situ meleleh menuruni bahagian pipinya
Dan Tuhanmu telah perintahkan supaya engkau tidak menyembah melainkan kepada-Nya semata-mata dan hendaklah engkau berbuat baik kepada ibu bapa
Jika salah seorang daripada kedua-duanya atau kedua-duanya sekali sampai kepada umur tua dalam jagaan dan peliharaanmu maka janganlah engkau berkata kepada mereka sekalipun perkataan uf
Dan janganlah engkau menengking atau menyergah mereka tetapi katakanlah kepada mereka perkataan yang mulia
Terkumat-kamit Nirnama membaca ayat tersebut sambil menyentuh wajah Tanggang
Rekahan pada bahagian mata pedagang masyhur itu semakin membesar
Air mata yang keluar semakin deras
Semua yang memerhati tidak mahu berkelip
Takjub dengan apa yang sedang berlaku
Ya Allah Yang Maha Berkuasa
Ya Allah yang menurunkan ujian ini
Ya Allah Yang Maha Mendengar
Dengarlah rayuan ibu dan bapa ini
Engkau tariklah kembali ujian ke atas hamba-Mu Tanggang
Berikanlah dia peluang yang seterusnya
Cukuplah ini sebagai peringatan buat dia dan mereka
Nirnama menoleh ke belakang
Pandangan redupnya melayang ke arah sekumpulan orang kaya dan kehormat yang mula merapati Nadim dan Cendana untuk melihat perkembangan seterusnya
Semua tersentak apabila dipandang Nirnama sedemikian tajam
Angin tidak semena-mena menderu hebat
Pakaian Nirnama berkibaran ganas
Pasangan tua itu cepat-cepat berpaut pada betis Tanggang
Nadim hampir sahaja tumbang kalau bukan kerana orang-orang kaya di belakangnya menahan
Cendana menguatkan pasak kakinya
Perlahan-lahan rekahan pada bahagian mata Tanggang membesar ke seluruh kepala menjalar ke leher seterusnya ke tubuh hingga ke kaki
Rekahan itu mula bercabang seribu sebelum kepingan-kepingan batu yang membaluti seluruh tubuh Tanggang jatuh satu persatu
Nirnama menarik kembali tangannya dan berundur beberapa tapak
Dia berpusing bagaikan mencari sesuatu sehinggalah dia menghadap arah yang dikehendakinya
Terus tubuhnya jatuh untuk bersujud
Semua terpinga-pinga melihat perbuatan Nirnama sambil terlopong melihat Tanggang yang mulai bebas daripada menjadi patung batu
Lebih separuh tubuhnya tidak lagi berbalut bebatuan tebal
Air mata Tanggang merembes deras
Mak ayah  Walau bahagian kakinya belum terbebas Tanggang terus membongkok dan merangkul ibunya
Kedua-dua orang tua itu terus bangkit dan memeluk anak mereka
Tanggang mohon ampun mak ayah
Tanggang mohon ampun  Ketiga-tiganya menangis hiba
Si ibu dan si bapa menggosok-gosok belakang tubuh sasa pedagang itu sambil mendakapnya erat
Tanggang tidak akan berkelakuan sedemikian lagi
Ampunkan Tanggang mak ayah  Sayu dan syahdu menyelubungi suasana
Semua yang melihat bagaikan terpukul
Ah aku kena berusaha menghubungi ayahanda dan bondaku
Oh terlalu lama aku tidak bertemu dengan ayahandaku
Aduh sungguh aku rindukan bondaku
Perniagaan telah melalaikan aku
Tiada kekayaan di dunia ini yang dapat membeli kembali nyawa ayah dan ibu
Aku perlu menjadi orang yang lebih baik lagi untuk mereka  Suara-suara itu kedengaran di belakang Nadim
Nirnama sudah bangkit
Cendana bersuara menarik kembali perhatian Nadim untuk memerhatikan pendekar berparut itu
Nirnama berdiri
Wahai orang-orang kaya sekalian
Bertaubatlah kalian kepada Allah
Telah berfirman Allah Azzawajalla dalam al-Quran Wahai orang-orang yang beriman Janganlah kamu dilalaikan oleh harta benda dan anak-pinak kamu daripada mengingati Allah
Dan sesiapa yang melakukan demikian maka mereka itulah orang-orang yang rugi  Semua tersentak termasuk Nadim
Tidak pernah dia melihat Nirnama melaung sekuat itu
Pendekar berparut itu selama ini sering bersuara perlahan sahaja
Wajah Nirnama juga sedikit tegang
Mungkin Nirnama mahu pesanannya didengari semua
Sepanjang pelayaran orang-orang kaya ini larut dengan maksiat dan kerosakan
Cendana berbisik
Nadim mengangguk
Ingatlah bahawanya kita akan mati dan dibangkitkan pada hari kiamat kelak di hadapan Allah
Firman Allah Azzawajalla Hari yang tidak ada maknanya harta dan anak-pinak kecuali mereka yang kembali kepada Allah dengan hati yang sejahtera
Ramai terangguk-angguk
Tidak kurang yang menunduk bagai bermuhasabah dengan diri sendiri
Nirnama berpaling kepada Tanggang yang kembali seperti sediakala
Pedagang itu sedang menatap pendekar berparut tersebut sambil dua belah tangan tidak lepas daripada merangkul ibu dan bapanya
Terima kasih Tuan Nirnama
Terima kasih
Bersyukurlah kepada Allah
Kembalilah kepada Dia
Sayangilah ibu dan bapamu wahai Orang Kaya Besar
Pasti
Sudah pasti
Pantas Tanggang mengangguk-angguk
Bagaimanakah aku boleh membalas jasamu ini Tuan Nirnama Aku sudi berikan segala hartaku kepadamu
Nirnama menggeleng
Akan tiba masa perjuangan ini memohon pertolongan kepadamu
Ketika itu sahutlah seruan tersebut
Pasti Tuan Nirnama
Pasti  Aku mohon beransur
Nirnama berpaling dan bergerak ke arah Nadim dan Cendana
Terima kasih anakanda
Terima kasih Suara ibu dan ayah Tanggang kedengaran
Nirnama berpaling sebentar dan mengangguk sekali sebelum menyambung langkahan
Nadim menyambut Nirnama dengan senyuman lebar
Engkau sentiasa penuh dengan kejutan
Segala puji kembali kepada Allah
Nirnama berdesir
Ayuh kita sambung perjalanan
Apakah aku dibenarkan untuk menyertai kalian Cendana mengangkat sebelah kening
Dia sebenarnya amat teruja dan kagum dengan apa yang telah berlaku
Tambah mendalam minatnya untuk menyertai kembara Nirnama
Dia mahu lebih mengenali lelaki berparut ini
Bahkan seperti Nadim Cendana mahu mendalami rahsia kelebihan Nirnama
Pandangan Cendana dan Nirnama bertaut
Sejenak cuma sebelum Nirnama menghela nafas dan terus melangkah
Itu tandanya dia benarkan
Nadim melirih Cendana sebelum mengekori Nirnama
Cendana tersenyum lebar
Pantas mengekori mereka berdua
Orang ramai yang berkumpul itu membuka ruang untuk Nirnama Nadim dan Cendana meneruskan perjalanan mereka
Kami terima nasihatmu Nirnama  Kepada Allah kami akan kembali  Bicara itu bersahut-sahutan beberapa kali
Namun Nirnama tidak memberikan tindak balas
Hanya meneruskan langkahan di celah-celah kesesakan pelabuhan sebelum menghilang di tengah-tengah lautan orang ramai
Nadim tidak melepaskan pandangannya kepada wajah Nirnama
Perasan akan keadaan Nadim Nirnama tersenyum kecil seraya mengangkat sebelah kening
Bagaimana engkau boleh sampai ke tahap sebegini Nirnama  Nirnama tidak pantas menjawab
Langkahan diteruskan sambil mengangkat sedikit pandangan melepasi kepala Nadim
Cendana kelihatan sedang tersenyum
Aku juga mahu mengetahui
Nirnama kekal mengunci bicara
Mereka bertiga terus bergerak di celah-celah manusia yang ke hulu dan ke hilir dengan urusan masing-masing
Pelabuhan Senari terus meriah dengan urusan perdagangan yang tiada berkesudahan
Bagaimana boleh sampai ke tahap sebegini  Nirnama menarik nafas dalam diam
Pertanyaan Nadim itu mengundang imbauan kenangan yang terlalu panjang untuk diceritakan
Dia berlari deras tidak menghiraukan darah yang membasahi tubuh
Perit dan pedih pada wajah diabaikan
Beberapa kali jatuh dan terguling dek tersadung akar kayu yang timbul di atas tanah namun tergesa-gesa dia segera bangkit
Kembali meredah belantara menuruni Gunung Pulai ini
Seorang diri
Air mata berjuraian membasahi wajahnya yang pucat
Jika mampu dia berharap segala apa yang baru disaksikannya itu hanyalah sekadar mimpi
Buyong Kalijaga Bantu aku   Sudah beberapa kali nama dua pengawal kaki Gunung Pulai itu dilaungnya
Namun masih tiada sahutan
Semakin lama dia semakin nampak akan penghujung belantara
Nafasnya yang turun-naik
Dada nan berombak tidak dihiraukan
Keringat sudah bercampur dengan darah
Seluruh badan terasa ngilu dan nyeri
Tetapi dipaksanya diri untuk bergerak kaki berlari pantas
Buyong Kali
Dia sampai ke kaki gunung keluar dari belantara tebal
Namun pemandangan selepas itu membuatkannya terkelu
Api marak menjulang hingga ke langit dan asap yang berkepul-kepul menghiasi langit Perkampungan Gapura dapat dilihat dari kaki gunung ini
Tidak tidak tidak Dia berlari laju ke arah perkampungannya
Ayahanda bonda  Langit kemerah-merahan
Biasanya apabila semakin hampir senja yang kelihatan adalah remang-remang jingga lembayung
Tetapi seluruh langit bagai bermandian api mungkin kerana api marak sedang menjulang-julang tinggi
Bahangnya menyengat wajah hatta sebelum dia sampai ke penghujung kampung
Ayahanda Bonda  Tiada sahutan
Apabila tiba di Perkampungan Gapura selain rumah-rumah sedang marak terbakar dia melihat mayat-mayat bergelimpangan
Lantai bumi Perkampungan Gapura dibasahi tompokan-tompokan darah menjadikan mayat-mayat itu bagaikan terapung di atas permaidani berwarna merah
Matanya membulat
Nafasnya turun naik semakin pantas
Lututnya terus bagai hilang kekuatan menjadikan kakinya lemah longlai terjelepok di penghujung kampung
Dia dapat melihat pendekar-pendekar Semutar Putih yang berzirah perang sudah tumbang bergelimpangan bersama kebanyakan penduduk yang lain
Tubuhnya terketar-ketar
Dia ingin menjerit memanggil ayahanda dan bonda lagi namun jauh di dalam hati dia yakin bahawa mereka berada di tengah-tengah gelimpangan mayat tersebut
Keseluruhan penduduk Perkampungan Gapura merupakan pendekar
Kedudukan mayat yang bergelimpangan memenuhi hanya satu kawasan di perkampungan itu menggambarkan mereka telah berkumpul menyerang satu musuh yang sama
Rongganya bagai tersekat
Dia tidak lagi dapat menarik nafas
Keringat turun membasahi wajah dan tubuh bagaikan dia baru berkubang
Dadanya berdegup kencang bagaikan dia akan dihancurkan oleh tubuhnya sendiri
Ini semua salah aku  Dia terduduk jatuh bagaikan bersujud
Jangan engkau menangis sedemikian budak
Engkau telah berjasa besar
Satu suara merdu menusuk gegendang telinga membuatkan dia tersentak
Matanya terus membulat
Pantas dia menolak tubuh untuk kembali melutut
Barulah dia menyedari bahawa di sisinya berdiri seorang manusia
Dia perlahan-lahan mendongak dengan tubuh yang terketar-ketar
Satu wajah yang teramat kacak dan tampan berambut putih halus lagi panjang melepasi dada berpakaian koyak-rabak sedang melirikkan pandangan ke bawah memandangnya sambil tersenyum manis
Engkau
engkau
Manusia tampan itu ketawa kuat
Ya aku orang yang sama
Yang telah dibebaskan oleh engkau dan rakan-rakan
Bagaimana
Aku boleh muda sebegini Manusia itu ketawa seraya memintal rambut panjangnya
Inilah kesaktianku
Dengan meminum darah manusia aku mampu menjadi muda dan kekal berusia panjang
Kekuatanku juga bertambah berganda-ganda
Matanya membesar
Kerana itulah
Aku meminum darah rakan-rakanmu Manusia itu ketawa lagi
Ya
Benar
Dengan kekuatan daripada mereka aku dapat pula menjamu penghuni perkampungan ini
Manusia rupawan itu mencangkung
Ketika ini kepala mereka berdua sama tinggi
Manusia itu tersenyum manis kepadanya
Dapat dilihat dengan jelas bahagian mulut dan dagunya dibasahi darah
Bukan akibat kecederaan
Dia pasti itu adalah sisa-sisa darah penduduk Perkampungan Gapura
Manusia itu tersenyum sehingga kelihatan gigi taringnya
Terima kasih budak
Tangan manusia itu dipanjangkan meramas rambutnya
Kenapa
kenapa engkau tidak
membunuh aku Dia memberanikan diri bersuara
Manusia rupawan itu ketawa
Aku adalah orang yang tahu berterima kasih
Engkau telah membebaskan aku
Nyawa engkau itu tanda terima kasih aku kepadamu
Manusia rupawan itu meramas-ramas lagi rambutnya
Ya dia yang membebaskan manusia rupawan ini
Pada awalnya dia ragu-ragu menyertai rakan-rakannya mendaki Gunung Pulai yang menjadi kawasan larangan buat mereka
Apabila mereka menemui sebuah kotak besi sederhana di kawasan gunung itu dia menjadi teruja
Rakan-rakannya yang berani membenarkan dia untuk mendekati kurungan yang memenjarakan manusia tersebut
Manusia di hadapannya ini juga yang meyakinkan dia agar berbuat begitu kerana jika tidak dia akan ditinggalkan daripada dilatih pencak silat hebat bagai dijanjikan suara merdu milik manusia ini
Dia tidak mahu ketinggalan
Akhirnya dia yang menarik kain-kain rentang yang tertera kalimah-kalimah dalam Bahasa Arab yang membaluti pintu kotak besi sederhana besar tempat manusia rupawan ini terpasung
Engkau bukan wali Allah  Manusia rupawan itu galak ketawa
Menyeringai sehingga kelihatan gigi taring
Bahkan akulah penentang-Nya Nyata apa pun yang Dia usahakan untuk menghalang aku gagal segagal-gagalnya
Tiga dekad terpasung aku tidak juga mati
Bahkan terbebas kembali Manusia rupawan itu bangkit dan mencekak pinggang
Ah betapa segarnya udara bumi ini
Tiba-tiba air muka manusia rupawan itu berubah bagai katak ditimpa kemarau
Gelisah benar dia hingga berkerut-kerut dahinya
Mustahil Manusia itu membentak
Dia termangu-mangu
Budak jangan sampai kita bertemu lagi ya
Aku beransur dahulu Manusia rupawan itu memandangnya sambil tersenyum sinis
Kemudian satu letupan kecil berlaku menyebabkan matanya berkelip-kelip
Asap berkepul-kepul kelihatan
Apabila asap itu menghilang manusia rupawan tadi turut lesap
Dia memandang sekeliling
Tiada jejak manusia rupawan tersebut
Bagaikan hilang dibawa angin lalu
Ketika ini rongganya bagai dapat menghidu satu bau yang harum
Haruman itu sangat nipis hampir sahaja dikuburkan oleh bau besi daripada darah yang membasahi lantai bumi Perkampungan Gapura dan bau hangit kebakaran yang bersisa
Perlahan-lahan dia bangkit dan cuba memandang sekeliling
Tiada sesiapa di situ
Bagaimana dia boleh terlepas  Bulu romanya meremang
Hampir sahaja dia meloncat akibat terkejut
Seorang lelaki tua bahagian mata ditutupi kain yang diikat di belakang kepala mengenakan pakaian labuh dengan dua lengan panjang yang beralun ditiup angin tiba-tiba sahaja berdiri di sisinya
Engkau pula siapa  Bagaimana dia boleh terlepas Lelaki tua itu meninggikan suara
Terenjut bahunya dek terkejut
A
aku melepaskan dia
Kenapa  Kami menyangka dia tok guru silat agung wali Allah pemegang rahsia-rahsia ilmu ghaib
Kami mahu menjadi hebat  Kami  Aku dan rakan-rakanku
Mereka
Semua telah mati
Darah dihirup manusia rupawan tadi
Manusia rupawan  Dia asalnya tua kerepot
Kurus kering
Tetapi setelah menghisap darah rakan-rakanku dia menjadi lebih muda dan bertenaga
Kemudian
Dia menuding ke arah mayat-mayat yang bergelimpangan
dia menjadi lebih tampan dan tubuhnya jelas lebih bertenaga
Innalillahi wa inna ilaihi rojiuun
Lelaki tua itu tidak memandang pun ke arah yang ditunjuk olehnya
Barulah dia perasan yang lelaki itu buta
Engkau
siapa  Akulah Adiwaja
Hah  Mereka telah beberapa ketika meninggalkan Pelabuhan Senari
Namun begitu mereka belum jauh dari tepian laut
Bayu laut berpuput tenang membelai tubuh
Selendang dan pakaian labuh Cendana beralun menyebabkan dia sekali-sekala memperkemaskan kembali keadaannya
Mengapa tak biar pelitup kepalamu itu terbuka Tak penatkah asyik membetulkannya Suara Nadim kedengaran
Setelah banyak kali melihat Cendana membetulkan letak pakaiannya dia naik rimas
Cendana mengukir senyuman manis lalu menggeleng
Aku dibesarkan dengan ajaran Islam oleh ayahanda dan bondaku
Dalam Islam antara peraturan yang perlu dipatuhi adalah penjagaan aurat
Bagi wanita hanya wajah dan telapak tangan dibenarkan untuk terdedah
Ah aku ada dengar-dengar juga di masjid Perkampungan Medini sewaktu ada ceramah di sana
Tapi biasanya aku dengar sambil melayan perut yang lapar
Menanti untuk dihidangkan makanan oleh orang-orang masjid
Nadim ketawa
Nirnama hanya memasang telinga meneruskan langkahan dengan diekori mereka berdua
Sepanjang perjalanan di persisiran pantai itu sudah beberapa kali mereka melihat pergerakan tentera lalu lalang
Ada yang berseorangan banyak juga yang berkumpulan
Biasanya tentera yang berseorangan kelihatan lebih megah perawakannya
Mungkin berpangkat panglima atau laksamana
Rakyat marhaen pula dilihat takut-takut untuk bergerak ke sana ke mari bagi memenuhi keperluan hidup masing-masing
Setiap kali berselisih dengan mereka yang berpakaian tentera rakyat marhaen akan berhenti dan menunduk
Nirnama Cendana dan Nadim dapat melihat asap berkepul-kepul di sana dan di sini
Hasil kerajinan dan bunga-bunga bibir Nadim dalam mengorek khabar berita mereka mengetahui bahawa Puteri Sejinjang dan bala tenteranya telah melanggar tempat ini yang merupakan pusat pemerintahan Puteri Santubong
Namun serangan itu tidak membuahkan hasil
Kononnya tujuan utama serangan tersebut adalah untuk menggangguSayembara 100 Pendekar yang akan diadakan beberapa hari lagi
Walaupun beberapa peserta dikhabarkan telah terbunuh kebanyakan pendekar itu tambah bersemangat apabila berjaya mempamerkan kekuatan masing-masing dalam pertempuran tersebut
Ini tambah meyakinkan Puteri Santubong bahawa langkahnya menganjurkan Sayembara tersebut sebagai tepat dan berkesan
Hah Nirnama
Ke mana sebenarnya arah tuju kita dari sini Nadim bercekak pinggang
Pada wajahnya sudah ada renik-renik keringat yang bertamu
Nirnama menghentikan langkahan membuatkan Nadim dan Cendana turut melakukan hal yang sama
Perlahan-lahan Nirnama mengangkat tangan menuding kepada Gunung Santubong berhampiran mereka
Dari tempat mereka berdiri Istana Santubong dapat dilihat tersergam indah di satu sudut lereng gunung tersebut
Engkau masih tidak menjawab soalan kami di bahtera tempoh hari
Cendana bersuara
Nirnama mengangkat sebelah kening
Cik Cendana kena nyatakan soalan yang mana kerana banyak soalan dan pertanyaan kita yang Nirnama abaikan
Hah
Nadim ketawa
Tersenyum Cendana dibuatnya
Nirnama pula menggeleng sambil bibirnya dihiasi senyuman nipis
Berkenaan tujuan sebenar engkau ke Kerajaan Serawa ini
Nirnama terangguk-angguk
Kerajaan Serawa bergejolak hebat lima tahun kebelakangan ini
Semenjak Raja Dewata Mulya mangkat perseteruan antara Puteri Santubong dan kembarnya Puteri Sejinjang meningkat ke suatu tahap yang lebih dahsyat
Memandangkan kedua-duanya diberikan kuasa tersendiri dan mengawal kawasan tersendiri masing-masing mempunyai kekuatan tentera dan mempergunakannya untuk mencapai kepentingan diri
Nirnama akhirnya berbicara panjang sambil melayarkan pandangan redup ke Istana Santubong
Semuanya disebabkan perebutan cinta
Suara Cendana pula berdesir
Penduduk Kerajaan Serawa ini hidup sengsara kerana hampir setiap hari mereka diancam peperangan yang boleh berlaku pada bila-bila masa
Aku sekadar mahu berusaha untuk mendamaikan keadaan di sini
Bulat mata Nadim mendengar bicara Nirnama
Mahu mendamaikan keadaan di sini Adakah engkau tahu bahawa kekuasaan Kerajaan Serawa ini berkali ganda daripada Wilayah Ujong di Tanah Semenanjung  Nadim membayangkan yang Nirnama mahu melakukan apa yang dilakukannya di Wilayah Ujong menumbangkan satu persatu orang-orang penting yang menguasai kawasan tersebut dan melemahkannya sehingga Kerajaan Semutar Putih mampu merampas tanah jajahan itu
Hah apa engkau berpakat dengan Kerajaan Semutar Putih untuk mereka ke mari  Nirnama menggeleng
Aku sebut mendamaikan
Aku berpendapat apa yang berlaku adalah makar Jagat Suci
Pendekar berparut itu memandang Nadim dan kemudian Cendana
Cendana menerima bicara itu dengan mulut yang sedikit terlopong
Maksud engkau apa berlaku di Kerajaan Serawa ini merupakan campur tangan Jagat Suci Bagaimana  Itu hanya jangkaan aku
Sebab itu aku ke mari
Mahu mencari puncanya
Dan mendamaikan kedua-dua puteri yang bersengketa
Apakah engkau ada perancangan untuk melakukan semua itu Nadim mengerutkan dahi
Nirnama tersenyum nipis
Menggeleng
Hah jadi apa kita perlu lakukan sekarang Nadim menepuk dahi
Aku bersama Tuhanku yang memberikan petunjuk
Nadim dan Cendana saling berpandangan
Tuan puan
Marilah menghilangkan dahaga dengan air kelapa segar
Manis dan enak rasanya Satu suara sayup-sayup kedengaran
Ketiga-tiga mereka menghentikan perbualan dan memandang ke arah datangnya suara tersebut
Ayuh ke sini dapatkan kelapa muda
Air kelapa segar  Seorang pemuda kelihatan sedang melaung sambil berpaut pada sebatang pokok kelapa nun di hadapan sana
Di kawasan itu banyak pokok kelapa yang tumbuh berselerak sepanjang pesisir pantai
Mari mari hilangkan dahaga dengan air kelapa enak Satu lagi suara kedengaran
Kali ini suara seorang gadis yang berada di dalam sebuah gerai kecil
Hah dahagalah
Teringat pula kepada makanan dan minuman enak di atas bahtera Orang Kaya Besar Tanggang
Mari kita ke sana melepaskan dahaga Nadim tidak menanti balasan daripada Nirnama dan Cendana terus membuka langkah
Nirnama dan Cendana saling berbalas pandang
Cendana memberi isyarat dengan gerakan kepala agar hajat Nadim itu dipenuhi
Nirnama mengangguk perlahan
Lantas mereka berdua melangkah ke arah yang sama
Nirnama
Pendekar berparut itu memandang Cendana
Engkau sebenarnya ada tujuan yang lebih besar daripada sekadar mahu membantu orang ramai bukan   Redup pandangan Nirnama menatap Cendana yang berani bertaut pandangan dengannya untuk tempoh yang agak lama
Akhirnya Nirnama yang mengalah menundukkan pandangan
Dia belum mampu untuk berani menatap wajah Cendana terlalu lama
Bukan sesuatu yang aku mahu melibatkan orang lain
Mengapa  Kerana ia adalah sesuatu yang perlu aku lunaskan sendiri
Dan perjalanan ini adalah perjalanan yang berbahaya
Tetapi engkau membiarkan anak muda seperti Nadim mengikutimu  Dengan harapan satu hari kelak dia akan berputus asa
Perjalanan ini tidaklah dibentangkan permaidani merah
Hanya duri yang bertaburan menanti
Aku fikir aku mahu bersamamu di atas jalan ini
Nirnama terpempan
Dia mengangkat muka menatap wajah Cendana
Engkau tidak tahu apa tujuan aku yang sebenar
Aku tahu engkau bukan orang yang suka melakukan perkara yang sia-sia
Bagaimana dengan impianmu menjadi yang terhebat  Masih ada
Tetapi bicaramu berkenaan lengkap-melengkapi membuatkan aku mahu mendampingi kamu
Nirnama tidak pasti sama ada Cendana sedang berkias atau berbicara tanpa majaz
Namun wajahnya terasa hangat
Dia tidak terus menyuarakan pandangan kerana risau bakal tersalah anggap
Beberapa ketika berlalu dalam sepi
Terpulang kepada dirimu
Cendana dilihat tersenyum manis
Nirnama Cik Cendana ke mari
Air kelapa ini amat enak dan menyamankan Nadim menjulang sebiji kelapa hijau pada tangan
Nirnama dan Cendana sama-sama tiba di gerai kecil itu
Nadim menonggak sebiji buah kelapa bagi mendapatkan airnya dengan rakus
Sebahagian air kelapa itu membasahi bajunya
Sesungguhnya orang-orang yang membazir itu merupakan rakan kepada syaitan
Nirnama menepuk bahu Nadim dengan lembut
Nadim cepat-cepat menurunkan buah kelapa dari mulutnya
Hah kita sudah ada banyak wang hasil pemberian Orang Kaya Besar Tanggang bukan Apa yang membazirnya  Sedang kalau kita berwudhu di sungai yang mengalir sekali pun Rasulullah mengajarkan agar kita tidak membazir
Sekadar yang perlu sahaja
Apatah lagi sesuatu yang boleh habis seperti ini
Nirnama menyentuh buah kelapa yang dipegang Nadim
Nadim mencebik sebelum memandang Cendana ibarat mahu meminta sokongan
Srikandi itu sekadar tersenyum dan mengangguk ke arah Nirnama menzahirkan persetujuannya terhadap apa yang Nirnama bicarakan sambil menyambut sebiji kelapa muda yang dihulurkan oleh gadis penjaga gerai
Terima kasih
Sama-sama
Gadis itu tersenyum manis
Di sekitar gerai itu terdapat beberapa buah meja kayu panjang dengan kerusi kayu yang lebih kurang sama panjangnya
Nadim sudah duduk di salah satu meja kayu tersebut dengan kaki terangkat sebelah di atas kerusi
Nirnama mengambil tempat di sebelahnya lalu menguis kaki Nadim
Nadim memandang Nirnama dengan wajah terpinga-pinga
Beradablah saat makan dan minum
Cendana mengambil tempat yang bertentang dengan mereka
Tersenyum-senyum melihat riak wajah Nadim yang jelas tidak berpuas hati tetapi terpaksa akur dengan nasihat Nirnama
Di sekeliling mereka beberapa meja dipenuhi pelanggan yang menikmati air kelapa muda
Kebanyakannya lelaki
Woi Jenin
Engkau berangan apa lagi lama-lama di atas pokok kelapa   Jangan bermimpilah mahu beristerikan Puteri Santubong  Engkau fikir lama-lama di atas pokok kelapa itu engkau boleh terbang ke istana tuan puteri  Lelaki-lelaki itu ketawa beramai-ramai
Nirnama memerhatikan kumpulan lelaki itu sebelum mendongak
Pada salah satu pokok kelapa tersebut seorang pemuda sedang berpaut
Dia tidak mengait buah kelapa tetapi bagaikan termenung sambil memerhati ke arah Gunung Santubong
Lebih tepat ke arah Istana Santubong yang terletak di lereng bukit menghadap pesisiran pantai ini
Dia memang begitu
Sering berlama-lama di atas pokok
Hanya sekali-sekala memanggil pelanggan
Kerjanya juga lambat kerana kuat berangan
Suara gadis di gerai itu menarik Nadim dan Cendana untuk memerhatinya
Aku kakandanya
Jelita
Dia adindaku Jenin
Jelita tersenyum manis sambil mencaras bahagian atas buah kelapa muda
Beberapa orang yang baru tiba dan perlu dilayannya
Kau berangan apa hari ini Jenin oi  Mahu hilangkan Putera Serapi dari Kerajaan Serawa ini  Engkau tak sertai Sayembara 100 Pendekar Bolehlah engkau bertemu Puteri Santubong  Atau engkau sedar engkau tidak layak  Kumpulan manusia itu berdekah-dekah ketawa sesama mereka
Mereka pengunjung tetap kami
Jadi janganlah terasa hati dengan sikap mereka
Suka menyakat Jenin tapi mereka sering membantu perniagaan kami
Mereka nelayan di pesisir pantai ini dan penduduk kampung berhampiran
Jelita mencelah
Nadim terangguk-angguk
Nirnama masih memerhatikan Jenin di atas pokok kelapa
Oi Mat turunlah
Kami nak dengar angan-angan kau
Salah seorang lelaki dari meja berhampiran menjerit
Oh baik Jenin mengait beberapa biji kelapa muda sebelum dia memacakkan satu alat seperti sabit dan turun menggunakan tali panjang di belakang sabit tersebut
Wah menarik alat itu
Cendana teruja
Rekaannya sendiri
Hasil angan-angannya dahulu
Tapi yang ini dia benar-benar usahakan
Jelita menambah
Jenin menyertai kumpulan nelayan di meja berhampiran
Punca masalah sebenar adalah Putera Serapi
Kehadirannya membakar api perseteruan antara dua puteri
Sekiranya Putera Serapi pergi masalah di Kerajaan Serawa akan berpapasan   Jenin adalah seorang lelaki yang sedikit lebih tinggi berbanding Nirnama
Kepalanya ditutup Tengkolok Kelepai
Wajahnya sedikit tidak terurus dengan jambang dan janggut yang tidak dijaga kemas
Pakaiannya juga lusuh kotor dan bertampal-tampal
Nirnama khusyuk memasang telinga
Hanya sekali-sekala menghirup air kelapa muda di tangan
Sementara Nadim dan Cendana sudah menikmati kelapa muda yang kedua
Bagaimana engkau mahu membuatkan Putera Serapi pergi Dia kesayangan masyarakat
Benar Jenin
Apa yang engkau dengki sangat dengan Putera Serapi  Dia sebenarnya orang jahat
Dialah penyebab porak-peranda yang berlaku Mata Jenin membulat dengan keterujaan
Kita perlu mencari jalan untuk meyakinkan tuanku puteri berdua bahawa mereka telah ditipu
Porak-peranda Kerajaan Serawa hanya menguntungkan Jagat Suci  Semua yang semeja dengan Jenin ketawa terbahak-bahak
Ada yang sampai menepuk lutut sendiri
Engkau terlalu kuat berangan
Putera Serapi putera kayangan
Anugerah dari langit
Baik dengan masyarakat
Semua yang tinggal berhampiran istananya begitu sayang kepadanya
Benar mengapa engkau menuduhnya yang bukan-bukan  Engkau sebenarnya cemburu yang dua puteri berebut Putera Serapi  Mereka ketawa lagi
Jika aku mampu bertarung aku akan sertai Sayembara 100 Pendekar
Dengan itu aku akan dapat merapati Puteri Santubong
Akan aku sampaikan kepadanya pandangan aku Jenin mengacung tangan
Jelas dia tidak menghiraukan sedikit pun tawa orang sekeliling
Nelayan-nelayan itu tambah galak ketawa
Ada yang menggeleng-geleng
Habis kenapa engkau tak menyertainya  Aku bukan pendekar  Semua ketawa lagi
Jelita mengambil kelapa-kelapa yang dijatuhkan oleh Jenin sebentar tadi
Apabila melintasi meja tempat Nirnama Nadim dan Cendana berada dia mempamerkan riak wajah yang tidak senang sambil menghela nafas kasar
Itulah adindaku asyik berangan saja
Mujurlah kerja masih berjalan walau lambat dan banyak aku kena menampungnya
Jelita tersenyum kelat
Cendana sekali-sekala tertawa dengan cerita Jenin
Ada ketikanya dia menggeleng
Terlalu kuat berangan sehingga membayangkan yang bukan-bukan
Tetapi memang benar melalui pengamatan orang kampung sendiri pun pergolakan bermula dengan kehadiran Putera Serapi
Menjadi lebih parah setelah kematian Raja Dewata Mulya
Dua puteri berseteru kerana merebutkan sang putera
Bicara Nadim membuatkan Cendana berhenti ketawa
Nirnama pula mengalihkan pandangan kepada Sang Kancil itu
Aku fikir Jenin bukan berangan
Otaknya geliga macam aku Nadim menepuk dadanya
Tinggal dia suka cakap apa dalam kepalanya begitu saja
Nampak macam dia berangan-angan
Kalau difikirkan baik-baik kata-katanya itu benar
Aku kira Jenin berpandangan jauh orangnya
Cendana memandang Nirnama
Hah Nirnama engkau menjangka bahawa pergolakan di Kerajaan Serawa ini merupakan angkara Jagat Suci
Benar  Nirnama mengangguk sekali
Bagaimana jika Putera Serapi yang muncul itu dihantar oleh Jagat Suci Nadim mengangkat telunjuk bagai baru dapat menghubungkan sesuatu
Mata Cendana membulat
Manakala Nirnama mula memberikan lebih perhatian kepada kata-kata Nadim
Jika benar bermakna Kerajaan Serawa berada dalam keadaan yang lebih berbahaya daripada jangkaan asal
Nirnama bersuara
Kita perlu menyiasat perkara ini
Jika tidak kemurkaan dua puteri akan beralih kepada kita jika kita mengangkat hal ini secara membuta tuli
Mereka sanggup berbunuhan sesama sendiri hanya kerana Putera Serapi
Apalah pula orang yang tidak dikenali menghina kecintaan mereka pasti terus dihapuskan begitu sahaja Cendana mengingatkan
Nirnama mengangguk
Mungkin inilah juga petunjuk daripada Allah
Pandangannya melekat pada Jenin yang masih galak berceloteh disulami tawa nelayan-nelayan yang mengelilingnya
Tidak lama kemudian Nirnama bangkit meninggalkan mejanya dan bergerak ke meja di mana Jenin berada
Semua yang berada di meja tersebut termasuk Jenin terpinga-pinga dirapati Nirnama orang asing bagi mereka
Apa yang engkau mahu Salah seorang nelayan bertanya
Bolehkah aku duduk di sini Nirnama menunjuk ruang kosong di celah-celah mereka
Kenapa  Aku pengembara dari Tanah Semenanjung berminat mendengar angan-angan Jenin
Semuanya
Nirnama mengukir senyuman nipis
Semua nelayan di situ terpinga-pinga
Mungkin di luar jangkaan mereka bahawa akan ada perantau dari jauh yang mahu mendengar rekayasa Jenin
Namun bicara Nirnama itu membuatkan wajah Jenin berseri-seri
Bibirnya koyak dengan senyuman lebar
Terus dia bangun
Silalah duduk tuan hamba   Angin bertiup lembut bagai mengelus-elus tubuh mereka yang berada di gerai air kelapa ini
Bau asin laut dan pantai menambah syahdu suasana malam yang ditemani remang cahaya pelita-pelita terpacak di sisi dan di tengah gerai
Tidak ada orang lain lagi di situ kecuali Nirnama Nadim dan Cendana yang khusyuk mendengar Jenin berkongsi akan angan-angannya untuk mendamaikan Kerajaan Serawa yang berakhir dengan dirinya menjadi suami kepada Puteri Santubong
Awal-awalnya Jelita membebel apabila Jenin tidak lagi naik untuk mengait kelapa sedang buah kelapa dalam simpanan mereka telah pun habis dijual
Namun setelah Nadim memberikan sebahagian wang pemberian Tanggang kakak kepada Jenin itu beransur dengan senang hati
Nirnama yang menyuruh Nadim untuk memberikan sejumlah wang bagi membolehkan gerai ini ditutup selama seminggu
Bahkan diberikan pula sebahagiannya kepada Jenin agar terus bercerita
Ini membuatkan Nadim dan Cendana terpinga-pinga tetapi mereka menuruti sahaja
Membayangkan bahawa Nirnama ada perancangan tersendiri
Nelayan-nelayan yang menjadi pelanggan gerai ini pada awalnya turut berkumpul mendengar celoteh Jenin
Namun kemudian masing-masing memilih untuk pulang saat air kelapa telah habis dan malam pun berlabuh
Tiada siapa mahu membazirkan masa mendengar angan-angan Jenin
Bebelan Jenin hanya berhenti saat Nirnama menunaikan Solat fardhu Asar yang digabungkan dengan Zuhur juga Maghrib yang digabungkan dengan Isya disertai Cendana dan Nadim sebagai makmum
Nadim yang tidak tahu serba serbi berkenaan ibadah itu sekadar mengikuti Nirnama sahaja
Usai mengerjakan solat mereka tidak menyambung perbualan dengan Jenin
Nirnama meluangkan beberapa waktu membaca mushaf yang sering menemaninya
Sekali-sekala dapat didengari Cendana meningkah membaca bersama ayat yang dihafalnya
Jelas Cendana juga pandai membaca mushaf tersebut
Jenin sempat bertanya beberapa perkara akan ibadah-ibadah yang diamalkan oleh Nirnama
Inilah Islam
Agama kebanyakan orang Tanah Semenanjung
Aku tahu pedagang-pedagang dari Tanah Arab dan China ramai beragama ini
Patutlah aku bagaikan pernah melihat ibadah ini semua
Apakah mereka telah lama tidak berkunjung ke mari  Semenjak perseteruan antara dua puteri pedagang yang datang ramainya dari Tanah Semenanjung dan sekitar sini sahaja
Pedagang yang jauh mungkin menganggap tidak berbaloi untuk mereka mengambil risiko berniaga di sini
Perjalanan laut memakan masa yang amat panjang
Baiklah jadi pandangan engkau Putera Serapi itu pengamal sihir seperti Jagat Suci Nadim membawa perbualan mereka kembali kepada tujuan asal
Jenin mudah mesra dan suka berkongsi apa yang diketahui terutama angan-angannya untuk membuatkan Putera Serapi pergi
Dia sebenarnya telah lama memerhatikan Putera Serapi pada waktu-waktu lapang bahkan terkadang sehingga lewat melaksanakan kerja
Jenin pantas mengangguk
Aku biasa melihat dia menerima dan menghantar gagak dan berbicara dengan mereka
Ada masanya pada waktu-waktu tertentu Putera Serapi akan tidak keluar dari istana
Aku telah cuba mengintai pada tempoh tersebut
Asap akan keluar berkepul-kepul dari istana Putera Serapi
Nirnama Nadim dan Cendana saling berpandangan
Kemudian jika diteliti beberapa perkampungan di sekitar Kerajaan Serawa ini sering ada tragedi kehilangan gadis sunti
Jenin  berkongsi wajahnya tegang
Engkau fikir mereka semua diculik Putera Serapi Untuk apa Engkau ada buktinya Cendana meningkah
Jenin menggeleng
Aku tidak dapat mengintai sepenuh masa
Jika aku tiada di rumah terlalu lama Jelita akan mencari aku
Aku tidak mahu tertangkap mengintai Istana Serapi
Buruk padahnya jika sampai ke pengetahuan salah seorang puteri  Jadi orang-orang yang sering mendengar celoteh engkau selama ini
Mereka menyangka aku sekadar berbicara atas angin
Tanpa pemerhatian
Jenin tersengih sambil menggaru belakang kepala
Lagipun hanya nelayan-nelayan di sini yang mendengar celoteh aku
Mereka mengenali aku semenjak kecil
Aku memang suka berceloteh berangan-angan
Tetapi hakikatnya angan-angan engkau berdasarkan pemerhatian
Bukan bicara kosong di atas angin
Nadim mengangkat ibu jari
Jenin terus tersengih
Aku tidak sangka ada yang akan ambil berat apa yang aku bicarakan
Semua orang sekadar mengambilnya sebagai bahan untuk ketawa
Mereka bagai tidak menghiraukan nasib Kerajaan Serawa yang terlalu lama bergolak
Aku setiap hari memikirkan bagaimana mahu mendamaikan tanah airku
Aku cintakan tanah airku ini  Tetapi engkau juga tiada bukti yang cukup kuat untuk menuduh Putera Serapi
Aku tidak mampu memerhatikannya sepanjang masa dan merapatinya
Jenin berwajah durja tunduk menekur meja kayu
Tetapi kita mampu Nadim memetik jari
Terus dia memandang Nirnama dan Cendana
Bukan  Nirnama mengangguk
Burung gagak memang sering menjadi alat kepada ahli-ahli sihir ternama
Jagat Suci sering diiringi dua ekor gagak
Benar Nadim bagai baru teringat
Engkau pernah bertemu Jagat Suci Cendana mencelah
Dia pernah datang melawat Istana Bagak Durjana
Tetapi sudah lama
Aku pun masih terlalu kecil ketika itu
Sekadar memandang dari jauh di tengah-tengah lautan manusia yang berkumpul bagi menyatakan janji setia kepadanya
Jagat Suci sempat mempamerkan kesaktiannya
Sihir
Nirnama membetulkan
Sihir
Nadim tersengih-sengih
Gagaknya itu boleh berubah menjadi senjata boleh menjadi barangan indah
Dia bagaikan mengawal makhluk itu Nadim cuba mengeluarkan ingatannya sambil menggayakan dengan tangan
Engkau sudah lapang selama seminggu
Segala keperluanmu kakakmu dan gerai kalian telah ditampung pemberian kami
Apa kata engkau menyertai usaha untuk menyiasat Putera Serapi Mungkin kita benar-benar mampu mengusahakan sesuatu yang baik bagi Kerajaan Serawa Cendana mencadangkan
Wajah Jenin terus berubah
Matanya bulat senyumnya lebar
Apakah benar  Cendana memandang kepada Nirnama
Kami sebagai perantau yang baru tiba tidak arif selok-belok Kerajaan Serawa
Ada baiknya juga engkau bersama kami sebagai petunjuk jalan
Seakan impianku bakal menjadi kenyataan Jenin berdiri mengacung penumbuk bangga bersulam gembira
Nadim tertawa seraya menggeleng
Kita perlu berbincang apa perancangan kita untuk menyiasat latar Putera Serapi
Aku ada buah fikir yang boleh dipertimbangkan
Dia memandang semua di meja itu
Jenin kembali duduk
Silakan wahai Sang Kancil otak bergeliga
Nirnama menepuk lembut bahu Nadim
Semua tertawa
Alam masih bergelap
Kesejukan ibarat selimut dingin yang menusuk sum-sum
Kebanyakan penghuni Perkampungan Buntal masih lena
Sepertiga terakhir malam saat ramai di dasar mimpi ada insan yang telah bangkit buat beberapa ketika
Tidak menghiraukan kesejukan suasana dia membersihkan diri sekadarnya meredah kepekatan malam tanpa memerlukan pelita mengambil wudhu di Sungai Buntal
Dia kembali dalam keadaan anggota-anggota wudhunya masih basah lalu membentangkan sehelai kain di hadapan rumah Jenin
Kain itu dikeluarkan dari bungkusan yang sering dibawanya ke mana-mana
Dibentang menghadap ke satu arah
Di atas kain itulah dia beribadah sehingga sekarang
Dua rakaat dua rakaat
Setiap rakaat panjangnya bagai menunaikan satu solat fardhu empat rakaat
Pelita-pelita di hadapan rumah renta lagi usang milik Jenin dan Jelita menyimbahkan remang-remang cahaya ke sebahagian tubuhnya
Dia khusyuk beribadah sementara Nadim dan Jenin sama-sama belayar ke pulau kapuk lena di anjung
Jenin tidak tidur di dalam rumah kerana memberikan keselesaan kepada Cendana untuk bermalam bersama-sama kakaknya
Perbualan mereka dari gerai membawa ke jalanan bersambung sehingga ke rumah Jenin
Pemuda itu mengajak mereka bermalam di rumahnya memandangkan Nirnama Nadim dan Cendana belum ada perancangan untuk berteduh di mana
Rumah Jenin dan Jelita kecil sahaja berada di hujung Perkampungan Buntal agak berjauhan dari rumah penduduk yang lain
Mengikut perkongsian Jenin dia dan kakaknya merupakan yatim piatu semenjak mereka masih budak
Mujur ayah mereka meninggalkan tapak tanah rumah ini dan sebidang tanah di persisiran pantai yang dipenuhi pokok kelapa
Dengannya mereka manfaatkan sebagai tempat tinggal dan tempat mencari rezeki
Mereka berempat berbincang hingga lewat malam hanya berhenti apabila kantuk sudah menyapa beberapa ketika
Assalamualaikum wa rahmatullah
Assalamualaikum wa rahmatullah
Nirnama mengusap-usap wajah
Dia berteleku sambil duduk antara dua sujud
Perlahan-lahan dia menoleh ke satu arah dengan sedikit mendongak
Istana Santubong dapat dilihat dengan lebih jelas
Bergemerlapan cahaya indah
Rakyat kebanyakan tidak pernah benar-benar melihat pemimpin mereka
Rata-ratanya hidup jauh dari masyarakat
Hidup senang-lenang di dalam istana yang lengkap dengan seribu satu kenikmatan
Justeru tidak hairan andai ramai yang benar-benar menyangka bahawa Puteri Santubong dan kembarnya Puteri Sejinjang serta seluruh keturunan mereka merupakan insan kayangan
Bahkan tidak sedikit yang menganggap mereka adalah bayangan Tuhan di atas muka bumi ini
Nirnama menggeleng perlahan
Maha Suci Allah subhanahu wa taala daripada sebarang sekutu yang seumpama-Nya
Bibir terus terkumat-kamit sambil jari-jemari bergerak mengira zikir
Tidak lama kemudian dia menarik bungkusan kain yang dibawa ke sana sini mengeluarkan sebuah mushaf lusuh
Mushaf itu dibukanya
Hampir setiap sudut mushaf itu dipenuhi cacatan bulatan dan tanda-tanda tulisan
Melihat itu semua membuatkan Nirnama tersenyum seketika
Apabila sampai pada halaman yang dikehendaki dia mula membaca
Perlahan tetapi jelas
Cukup untuk didengari telinganya sendiri
Engkau memang tidak pernah meninggalkan kebiasaan ini bukan  Nirnama menghentikan bacaan menoleh ke belakang
Kelihatan Cendana sudah berada di luar rumah Jenin dan bersandar di hadapan anjung
Bibir srikandi itu mengukir senyuman nipis saat pandangan mereka bertaut
Satu perasaan aneh menyerbu jiwa Nirnama
Dia cepat-cepat menundukkan pandangan menekur mushaf pada tangan sebelum membetulkan duduk agar menghadap Cendana
Berapa lama engkau telah berada di situ  Sepanjang engkau berzikir
Apakah aku mengganggutidurmu  Cendana menggeleng
Perempuan itu berpakaian sederhana
Masih menjaga auratnya tetapi tidak bersama-sama selendang dan senjata-senjata yang Nirnama sendiri tidak tahu berapa banyak
Namun kecantikan asli perempuan itu tidak berkurangan sedikit pun
Di balik lengan baju yang labuh Cendana membalut dirinya dengan kain kasa sehingga ke telapak tangan
Demikian seluar yang panjangnya terhenti di atas buku lali menzahirkan kain kasa yang membaluti seluruh kakinya
Aku juga orang yang berusaha melakukan solat malam
Tetapi apabila aku ingin menyambung tidur aku melihat ke luar jendela dan engkau masih kekal beribadah
Apakah engkau tidak mengantuk  Aku tidur sekadarnya sahaja dan aku telah membiasakan diriku
Sejak bila engkau mula beribadah sebegini  Aku dididik semenjak remaja
Tetapi aku mampu melakukannya dengan sendiri semenjak 15 tahun lalu
Dididik oleh siapa  Guruku
Siapa gurumu  Nirnama sekadar mengukir senyuman nipis
Cendana tersungging
Tahu bahawa dia telah membuatkan Nirnama berbicara lebih daripada biasa
Lelaki itu jelas mahu ibadahnya tidak terganggu
Tetapi dia teruja
Aku mengintaimu sepanjang masa kita berada di atas bahtera
Di sana juga engkau kekal melakukan kebiasaan ini
Hari ini tatkala aku bangun engkau telah bangun dan kala aku mahu menyambung tidur engkau masih beribadah
Aku kagum
Engkau mengintai aku  Ya kerana aku mahu menumbangkan engkau ketika itu
Sekarang  Giliran Cendana untuk tersenyum
Nirnama melebarkan senyuman
Masing-masing melarikan pandangan
Suasana bertukar sepi buat seketika
Sekali-sekala bayu laut berpapasan mengelus dan membelai tubuh buat diri bagai terbuai-buai
Kita ini hanyalah hamba-Nya
Kepada-Nya kita akan kembali
Kepada-Nya jua kita bergantung harap
Di hadapan kita ada perjuangan yang getir
Kekuatan siapa lagi yang patut kita pinta dan harapkan melainkan kekuatan-Nya Hanya kekuatan-Nya yang akan membantu kita mengharungi perjuangan ini
Nirnama bersuara memecahkan sepi
Daripada bicara ramai berkenaan engkau aku sekadar menggambarkan engkau merupakan insan yang ringan tulang membantu orang ramai
Tetapi engkau sebenarnya ada tujuan lain
Tujuan yang lebih besar
Perjuangan apa yang engkau maksudkan  Menumbangkan kebatilan dan membebaskan kebenaran
Cendana terdiam
Pandangan mereka berdua bertaut
Walaupun pandangan Nirnama redup
Cendana bagai dapat menghayati kekuatan semangatnya
Bicaranya tadi bukan permainan kalam
Tetapi suatu nekad yang mahu disempurnakan
Entah mengapa Cendana jadi tersentuh
Dia sendiri mengembara dari satu tempat ke satu tempat tidak dengan tujuan untuk membantu orang ramai
Yang dia kejar adalah kedudukan
Tidak mahu darjat perempuan dilihat rendah daripada lelaki lantas dia mencabar jaguh demi jaguh bagi meningkatkan kedudukannya
Perjalanannya adalah perjalanan mementingkan diri
Kelana Nirnama tidak begitu
Walau aku belum terlalu lama bersamamu aku belajar banyak daripadamu Nirnama
Tapi sewajarnya engkau berehat
Kelak kita akan cuba menghampiri Putera Serapi
Boleh jadi akan tercetus pertarungan
Dia khabarnya ada pengawal-pengawal tersendiri
Engkau perlukan tenaga
Cendana melemparkan senyuman sebelum berpaling dan menaiki tangga
Nirnama menghantarnya hanya dengan pandangan
Assalamualaikum
Cendana memandang Nirnama buat kali terakhir sebelum masuk dan menutup pintu rumah
Waalaikumussalam
Nirnama berdesir
Kemudian dia membetulkan kembali duduk menghadap ke arah yang awal
Perlahan-lahan senyuman nipis terukir pada bibirnya
Inilah cara aku mengumpul tenaga
Dengan wang pemberian Tanggang yang masih berbaki Nirnama Nadim Cendana dan Jenin membeli beberapa ekor kuda daripada penduduk Perkampungan Buntal
Dengan haiwan-haiwan tunggangan itu perjalanan mereka menjadi pantas
Mereka memerlukan tunggangan kerana Putera Serapi menetap di sebuah pergunungan yang dinamakan sebagai Gunung Serapi
Gunung Serapi letaknya sekitar sepanjang siang perjalanan dari Perkampungan Buntal jika berjalan kaki
Separuh siang jika berjalan tanpa henti
Namun memakan banyak tenaga
Mereka pula memerlukan tenaga untuk berhadapan dengan sebarang kemungkinan
Dengan berkuda mereka boleh sampai ke sana dalam separuh siang jika bergerak tanpa henti dan tidak perlu berpenat lelah
Terdapat beberapa buah perkampungan di sekitar Gunung Serapi
Hampir setiap hari Putera Serapi akan turun untuk menyantuni orang ramai
Mereka mahu mendapat maklumat di mana Putera Serapi akan berada pada petang itu dan ke sana untuk memerhatikannya dengan lebih dekat
Tiada siapa tahu asal-usul Putera Serapi
Dia tiba-tiba muncul
Ujar Jenin ketika pertengahan perjalanan
Dia hadir dan menghadap Raja Dewata Mulya memohon izin untuk berteduh di Kerajaan Serawa
Raja Dewata Mulya pada penghujung usia sering didampingi puteri kembarnya
Ketika itulah Puteri Santubong dan Puteri Sejinjang bersua dengan Putera Serapi dan jatuh hati kepadanya
Semenjak awal lagi kedua-duanya berlumba merebut hati Putera Serapi
Apa yang menyebabkan keadaan menjadi keruh seperti sekarang Nadim bertanya
Dia banyak melayan Jenin memandangkan mereka berdua memang suka berbual
Nirnama dan Cendana banyak memasang telinga sahaja
Pada penghujung hayat Raja Dewata Mulya dia telah menyerahkan kepada Puteri Santubong dan Puteri Sejinjang kawasan masing-masing untuk melatih mereka menjadi pemimpin
Dengan kekuasaan itu mereka ada istana dan tentera tersendiri di bawah kawalan masing-masing
Apabila ayahanda mereka mangkat maka kekuasaan itu digunakan untuk mendapatkan hati Putera Serapi Cendana mencelah
Benar Cik Cendana
Tetapi hal itu tidak berlaku dengan tiba-tiba
Putera Serapi sebenarnya sering dilihat berulang alik ke Istana Santubong dan Istana Sejinjang pada awal pemerintahan mereka berdua
Tidak lama kemudian barulah bermulanya sengketa yang melibatkan tentera antara kedua-dua puteri
Kuda-kuda terus bergerak membawa mereka menelusuri perjalanan
Sekali-sekala mereka akan melalui denai dan haiwan-haiwan itu akan memperlahankan pergerakan
Apabila mereka kembali di atas jalan yang utuh lagi lurus haiwan-haiwan itu akan berlari lebih pantas
Kadangkala mereka terpaksa menunduk saat kuda-kuda itu membawa mereka melalui kawasan yang penuh dengan rimbunan daun
Apakah Putera Serapi tidak lagi menghadap mereka berdua Nadim mengerutkan dahi
Jenin menggeleng
Apabila darah banyak tumpah kononnya Putera Serapi merajuk dengan persengketaan yang berlaku dan hanya keluar istana untuk menyantuni masyarakat di sekeliling Gunung Serapi
Katanya mereka di bawah jagaan dia dan dia tidak mahu mereka ditimpa bencana
Nirnama mendengar sahaja
Langsung tidak mencelah
Hairan
Jika Putera Serapi merajuk sedemikian kenapa dua puteri masih berbalah Nadim memegang tali kekang kuda dengan lebih erat
Benar
Sepatutnya apabila Putera Serapi merajuk dua puteri akan memikirkan kembali perbuatan mereka
Cendana juga kehairanan
Jenin terangguk-angguk
Ramai pada awalnya beranggapan sedemikian
Anehnya kedua-dua puteri bertembung dengan lebih ganas berbanding sebelumnya
Perkampungan-perkampungan yang letaknya di tengah-tengah antara Gunung Santubong dan Gunung Sejinjang semuanya habis hancur akibat peperangan antara kedua-duanya
Jangkaan engkau Nadim memandang tepat ke arah Jenin
Aku berpendapat mereka saling menyalahkan
Jadi keadaan menjadi lebih parah
Namun satu lagi kemungkinan mungkin Putera Serapi ada di sebalik tabir peperangan ini menghasut mereka membuktikan cinta siapa paling benar dengan memusnahkan satu lagi untuk mendapat cintanya
Wajah Jenin tegang
Setiap kali dia menyebut nama Putera Serapi jelas ada riak tidak senang pada wajahnya
Engkau betul-betul tidak sukakan Putera Serapi ya
Cendana tertawa kecil
Jika dia tidak ke mari Kerajaan Serawa tidak akan jadi seperti ini
Puteri Santubong dan Puteri Sejinjang amat lemah lembut dan sopan bahkan amat kasih kepada rakyat kebanyakan
Malang cinta buat mereka jadi bagaikan orang gila
Luluh hatiku melihat cinta hati bersikap sedemikian rupa
Jenin menghela nafas panjang
Kita akan cuba tamatkan semua ini
Insya-Allah
Nirnama akhirnya bersuara
Semua memandang ke arahnya
Insya-Allah apa itu Jenin mengerutkan dahi
Dengan izin Allah
Siapakah Allah   Jenin sebenarnya amat tertarik dengan Nirnama semenjak lelaki itu berminat untuk mendengar celoteh panjangnya
Lelaki berparut itu akan meminta dia menghentikan bicara pada masa-masa tertentu untuk  menunaikan ibadah
Pagi ini Jenin terlupa bahawa dia tidak perlu pergi bekerja
Namun seperti kebiasaan dia bangun saat fajar menyingsing
Dia melihat Nirnama sudah terlebih dahulu bangun dan bertafakur di atas kain yang menghadap ke satu arah
Khusyuk
Tenang
Tuhan sekalian alam
Tiada sekutu baginya
Tiada Tuhan selain Dia
Dialah yang Maha Berkuasa atas segala-galanya
Nirnama menegakkan telunjuk ke atas membuatkan Jenin mendongak
Jika Tuhan ada mengapa Dia membiarkan Kerajaan Serawa porak-peranda dengan semua ini Jika Dia amat berkuasa mengapa dia tidak menghentikan semua ini  Soalan-soalan itu membuatkan Nadim dan Cendana turut berminat dengan perbualan Jenin bersama Nirnama itu
Mereka memasang telinga untuk mendengar dengan lebih teliti
Kuda-kuda yang ditunggangi mereka pula terus bergerak bagai tidak menghiraukan apa yang sedang berlangsung
Dunia adalah ujian
Ini bukan syurga untuk segalanya cantik dan baik
Apabila manusia teruji dia sama ada kembali kepada Tuhan atau makin mengingkari-Nya
Puteri Santubong dan Puteri Sejinjang teruji dengan Putera Serapi
Rakyat Kerajaan Serawa teruji dengan Puteri Santubong dan Puteri Sejinjang
Akhirnya kerosakan yang berlaku di atas muka bumi ini ialah hasil daripada perbuatan tangan-tangan manusia sendiri
Maka Tuhan hanya memerhati  Maka Tuhan memberikan peluang untuk manusia memperbaiki sendiri keadaan mereka
Semua kemudian akan dihitung di akhirat sana
Berdiri di hadapan-Nya dan mendapat balasan atas tindakan serta usaha masing-masing
Akhirat  Ya selepas kita mati kita akan dibangkitkan semula
Kematian bukan pengakhiran segala-galanya
Maka tidaklah kehidupan kita ini berakhir begitu sahaja  Nirnama menggeleng
Setiap yang bernyawa itu akan merasai kematian
Dan sesungguhnya akan disempurnakan seluruh balasan untuk perbuatan kita di akhirat kelak
Wah ini menjadikan aku melihat kehidupan di dunia ini bukan untuk bermain-main
Apakah kamu menyangka Kami menciptakan kamu dengan bermain-main dan sesungguhnya kamu kepada Kami tidak akan dikembalikan Nirnama menyebut ayat itu dengan jelas
Apakah ayat itu  Daripada al-Quran
Surah al-Muminun ayat 115
Nirnama apakah engkau sebenarnya menghafal seluruh al-Quran Cendana mencelah
Nirnama tersenyum nipis lalu mengangguk sekali
Mata Cendana membulat
Semakin lama bersama Nirnama semakin banyak perkara yang menakjubkan berkenaan lelaki berparut ini yang diketahuinya
Apa itu al-Quran  Kitabullah
Kitab yang Allah turunkan kepada Rasul-Nya Muhammad dan merupakan petunjuk bagi mereka yang beriman
Selepas ini semua berakhir engkau wajar mengajarkan aku semua ini Jenin teruja
Senyuman Nirnama melebar
Hah Nirnama engkau perlu mengajarkan aku sekali
Tidak pernah engkau berbicara panjang sedemikian bersamaku selama ini  Engkau tidak bertanya soalan yang tepat Nadim
Cendana bersuara
Nadim terpinga-pinga manakala Nirnama hanya tersenyum
Ah kita sudah sampai Jenin menunjuk ke hadapan
Dari tempat mereka berada mulai kelihatan di balik rimbunan dedaunan sebuah perkampungan
Di perkampungan ini kita boleh bertanya di mana Putera Serapi akan muncul
Biasanya penduduk dari perkampungan lain juga pergi ke perkampungan tempat Putera Serapi akan singgah
Mereka kononnya mahu mendapatkan sedikit kesaktian daripada Putera Serapi
Hah apa kesaktian yang pernah Putera Serapi lakukan  Dia kononnya memberikan ibu rezeki
Ibu rezeki Berkerut dahi Nadim
Ya siapa bertuah diberikan ibu rezeki oleh Putera Serapi akan menjadi kaya-raya
Beberapa orang yang bertuah telah mendapatkannya
Mereka menjadi orang kepercayaan Putera Serapi bagaikan wakilnya di kaki gunung
Wah alangkah baiknya kalau aku mendapatkan ibu rezeki itu Nadim bersuara girang
Tiadalah pemberi rezeki selain daripada Allah subhanu wa taala
Nirnama bersuara
Perlahan
Tetapi tegas
Wajahnya juga tegang sedikit berbanding kebiasaan
Pandangan redupnya menghadap Nadim
Kegirangan Nadim hilang serta-merta
Melihatkan ulah itu Cendana tertawa kecil
Kita sudah memasuki perkampungan ini
Apa nama tempat ini  Mereka melepasi sebuah pintu gerbang sederhana besar
Di sekeliling mereka terdapat banyak rumah
Penduduk kampung lalu lalang sibuk dengan urusan masing-masing
Kampung Sungai Atas
Kita benar-benar berada di kaki Gunung Serapi
Mereka sama-sama mendongak
Puncak Gunung Serapi tidak kelihatan dek diselubungi awan
Anak-anak muda apa gerangannya ke mari Seorang lelaki dengan wajah berkedut tetapi tubuhnya masih sasa menyapa mereka
Ah pak cik
Kami bawa hajat besar
Berhajat mahu menatap wajah Putera Serapi
Oh kalian ini pasti teruja mahu mendapatkan kesaktian daripadanya
Jenin tertawa mengikut rentak lelaki tua renta tersebut
Kalian beruntung kerana wakil Putera Serapi mengkhabarkan bahawa Sang Putera akan turun ke mari
Mata Jenin membulat
Pantas dia memandang Nirnama Nadim dan Cendana
Semua mengangguk tanda faham bahawa tujuan perjalanan mereka semakin hampir
Kalian sudah ada tempat berteduh Ayuh singgah ke geraiku
Aku ini baru balik dari mengumpul kayu api
Ah baik pak cik
Baik
Ayuh rakan-rakan
Jenin bagaikan mengetuai rombongan
Nirnama Nadim dan Cendana saling berpandangan dan kemudian mengekori
Nirnama apakah engkau tahu apa yang perlu dilakukan Nadim bertanya perlahan
Nirnama mengangguk
Engkau akan menarik perhatian Putera Serapi dan aku akan cuba mendedahkan kebenarannya
Apakah engkau benar-benar mahir Cendana mengerutkan dahi
Mereka sebenarnya telah berbincang akan perancangan ini
Akal kancil Nadim mencadangkan agar diuji sama ada benar atau tidak Putera Serapi itu pengamal sihir
Jika benar bermakna berkemungkinan besar dia memang dihantar oleh Jagat Suci atau ada kaitan dengan pemerintah Indera Kayangan itu
Sekiranya tidak mereka akan mengubah perancangan untuk membuatkan Putera Serapi menerima kehadiran mereka ke istananya bagi menyiasat lebih lanjut akan asal-usul lelaki tersebut
Apabila kamu telah berazam maka bertawakkallah kepada Allah
Sesungguhnya Allah mengasihi orang-orang yang bertawakkal
Cendana hanya mengangguk membenarkan bicara Nirnama
Kampung Sungai Atas semakin sesak dengan manusia
Bukan sahaja seluruh penduduk kampung keluar dari rumah masing-masing dan berkumpul di lapangan bahkan pendatang dari luar tidak surut-surut hadir membuatkan perkampungan ini menjadi lebih padat dengan perkumpulan manusia
Riuh-rendah dan hiruk-pikuk mewarnai suasana
Ada yang berbual ada yang meneruskan urusan jual beli ada yang menjerit mengarahkan kuli dan pekerja mereka untuk bekerja lebih keras melayani pelanggan yang tidak putus-putus ada yang melaung meminta simpati berupa sedekah
Kita tidak boleh berada terlalu jauh daripada Putera Serapi jika kita mahu usaha kita ada hasil yang memuaskan
Cendana berusaha menjaga diri agar tidak dihimpit orang ramai
Nirnama berada di hadapannya bagaikan pelindung
Nadim dan Jenin pula sama-sama cuba menyelit membuka jalan di hadapan Nirnama
Bertenang
Putera Serapi akan berjalan melalui jalan utama
Penduduk akan membuka jalan untuknya
Kita hanya perlu menetapkan diri di sisi jalan tersebut
Yakni
Jenin memandang sekeliling cuba memastikan sesuatu
Di sini
Dia menunjuk ke bawah
Nadim berhenti menyelit
Jenin juga mematikan langkah
Nirnama dan Cendana sama-sama membatu
Kedatangan Duli Yang Mulia Putera Serapi Setia Buana Satu suara melaung
Hiruk-pikuk dan hingar-bingar sebentar tadi perlahan-lahan surut
Lihat Nadim menunjuk ke udara
Nirnama Nadim dan Cendana mendongak
Dua ekor gagak hitam legam melayang-layang di udara
Berlegar-legar di atas Kampung Sungai Atas buat beberapa kali
Ramai yang terpegun dan turut menjulurkan tangan ke atas menunjuk ke arah pasangan gagak tersebut
Dua ekor burung itu kemudian terbang rendah sebelum mendarat ke salah satu bumbung rumah yang berhampiran
Tiba-tiba kelihatan asap yang berkepul-kepul bagaikan kedua-duanya meletup
Orang ramai menjerit keterujaan
Bunyi ngauman kedengaran dari balik asap yang perlahan-lahan berpapasan pergi lalu mempamerkan dua ekor harimau kumbang yang hitam legam
Kampung Sungai Atas bergegar dengan sorakan ramai
Bagaimana Jenin menjerit ke arah Nirnama cuba melawan bunyi bising orang ramai
Nirnama sekadar mengangguk
Pandangan dipaku pada dua ekor harimau kumbang itu
Tidak lama kemudian perlahan-lahan semua yang berada di situ bagaikan bergerak membuka laluan di tengah-tengah perkumpulan manusia
Benar jangkaan Jenin dia berdiri betul-betul di hadapan jalan yang terbuka
Nadim terus menepuk bahu Jenin tanda pujian kepada jangkaannya yang tepat
Jenin sekadar tersengih-sengih
Kemudian mereka mula mendengar suara-suara kekaguman teriakan kaum wanita dan rayuan agar diberikan kesaktian oleh orang ramai di bahagian hadapan Kampung Sungai Atas
Apakah Putera Serapi telah memasuki perkampungan ini Cendana merapatkan diri kepada Nirnama
Tubuhnya hingga tersentuh tubuh Nirnama
Ini membuatkan Nirnama cuba beranjak ke hadapan tetapi Nadim dan Jenin menghalangnya
Keadaan membuatkan mereka berhimpit-himpit
Maaf Nirnama
Cendana malu sendiri
Nirnama menggeleng memahami
Ya Putera Serapi sedang berjalan di hadapan sana
Tidak lama lagi dia akan lalu di hadapan kita Jenin mengingatkan
Nirnama apakah engkau telah bersedia Nadim memandang pendekar berparut itu
Nirnama mengangguk
Matanya tidak lepas-lepas memandang harimau kumbang yang megah di atas bumbung tadi
Sekali-sekala dua haiwan itu akan mengaum garang seakan-akan mengingatkan semua bahawa merekalah pengawal utama Putera Serapi
Hah itu dia
Dia semakin hampir
Kita sudah boleh melihatnya Jenin menunjuk
Mulut Cendana terlopong
Mata Nadim membulat
Pandangan redup Nirnama beralih ke arah Putera Serapi
Putera Serapi berwajah polos dan mulus dan bagai dapat dirasai kelembutannya hanya dengan menatap lelaki itu
Senyumannya ibarat sinaran cahaya
Tanjak Pasang Surut dikenakan dengan begitu megah
Pakaiannya berhias permata indah
Rambutnya panjang namun sudah didandan kemas
Beberapa ikal rambutnya berjuntaian beralun lembut
Haruman semerbak menusuk hidung menambahkan lagi ketampanan Putera Serapi
Tidak hairanlah Puteri Santubong dan Puteri Sejinjang berebutkan dia
Cendana bersuara
Jelas mengakui ketampanan Putera Serapi
Aku dengar Jagat Suci juga merupakan seorang yang amat tampan
Jenin bersuara
Cendana dan Nadim sama-sama mengangguk
Aku pernah melihat sendiri dengan mata kepalaku
Dia seorang yang amat rupawan juga
Begitulah syaitan suka memperelok-elokkan keburukan agar disukai manusia
Nirnama berdesir
Jenin Nadim dan Cendana memandangnya
Tika itu mereka melihat bibir Nirnama terkumat-kamit sedang Putera Serapi semakin hampir untuk berlalu di hadapan mereka  Dua ekor harimau kumbang itu melilau sekeliling
Nampak gagah dan menakutkan
Kehadiran mereka ditambah dengan beberapa orang pengawal yang mengiringi Putera Serapi membuatkan orang ramai yang teruja dengan kehadiran putera itu tidak menghimpit perjalanannya
Putera Serapi menunggang seekor kuda hitamputih yang besar lagi gagah melemparkan senyuman manis ke kiri dan kanan mengangkat tangan dari satu arah ke satu arah
Tangan kiri memegang sebatang tongkat
Ramai yang menjerit-jerit keterujaan saat bertaut pandangan dengan sang putera
Beberapa orang perempuan pengsan kerana tidak dapat menahan diri daripada terpesona dengan ketampanan Putera Serapi
Haruman semerbak bagaikan satu jambangan bunga yang terbaik memenuhi setiap pelusuk Kampung Sungai Atas
Ketibaan Putera Serapi seperti telah mengubah Kampung Sungai Atas menjadi taman bunga yang mekar serata-rata
Sekali-sekala Putera Serapi akan menyentuh tangan-tangan yang terjulur ke arahnya
Semua yang disentuhnya berasa amat gembira
Ramai bagaikan hilang akal akibat terlalu gembira
Mungkin menganggap mereka ada peluang yang lebih cerah untuk mendapatkan kesaktian Putera Serapi yakni ibu duit
Tanpa disangka-sangka kuda yang ditunggang oleh Putera Serapi mendengus-dengus
Haiwan itu kemudian menggeleng
Langkahannya terhenti
Ladam hadapannya dihentak-hentak ke bumi tanda kacau mula bersarang ke jiwa kuda hitam yang gagah itu
Ketenangan wajah Putera Serapi terganggu
Dia cepat-cepat memegang tali kekang dengan kedua-dua belah tangan cuba mengawal haiwan tersebut
Empat pengawal paling hadapan yang mengiringi Putera Serapi dua di kiri dan dua di kanan berusaha menenangkan kuda yang gagah itu
Namun kuda tersebut semakin tidak terkawal
Bertenang bertenang  Seorang budak lelaki muncul
Dia terus menyentuh hidung kuda hitam tersebut dan menepuk-nepuknya lembut
Pengawal-pengawal terkejut terus menghalang budak itu daripada berada terlalu hampir dengan Putera Serapi
Tetapi haiwan tunggangan sang putera itu terus berada dalam keadaan tenang menyebabkan Putera Serapi mengangkat tangan menghalang mereka daripada memperapa-apakan budak tersebut
Kuda hitam Putera Serapi mendengus-dengus namun kemudian semakin tenang diusap-usap budak itu
Kagum berputik dalam hati Putera Serapi
Terima kasih wahai anak muda yang berkebolehan
Siapakah gerangan dikau  Aku Nadim
Budak itu tersenyum panjang sambil terus membelai kepala kuda
Aku nampak ada lalat memasuki hidung kuda tuan putera sebentar tadi
Maka aku cuba membantu
Begitu tajam pemerhatianmu
Terima kasih sekali lagi
Apakah engkau berhajatkan apa-apa ganjaran  Nadim tersenyum sambil menggeleng
Aku sekadar berpuas hati dapat membantu tuan putera
Kehadiran tuan putera di hadapan mataku sudah menjadi satu hadiah yang besar
Nadim mengangkat sembah
Putera Serapi senyum lebar menambah lagi ketampanan wajah
Banyak perempuan menarik nafas sehingga helaan tersebut dapat didengari ramai
Jangan begitu biarlah aku hadi
Ngauman bingit kedengaran memotong bicara Putera Serapi
Terus dia menoleh ke arah dua ekor harimau kumbang di atas bumbung
Kedua-duanya bertukar menjadi debu sebelum berubah menjadi gagak kembali
Pasangan gagak itu berterbangan dalam keadaan cacamarba dengan pelepah-pelepah melayang di sana sini sambil terus berkicau dengan bunyi yang amat jelek
Tidak lama kemudian kedua-duanya kembali menjadi debu dan berubah menjadi tedung hitam yang besar
Jatuh betul-betul berhampiran Putera Serapi
Bibir Putera Serapi terkumat-kamit dan dapat dilihat oleh Nadim
Perhatian Putera Serapi hanya tertumpu kepada dua ekor tedung yang sedang mengembangkan kepala masing-masing
Pengawal-pengawal Putera Serapi berjumlah dua puluh orang semuanya mara menjadi benteng
Pasangan ular itu terus menyerbu ke arah Putera Serapi
Bergerak pantas melepasi tubuh para pengawal yang cuba menyekat pergerakan mereka
Menyusur laju membalut batang tombak melompat ke bahu pengawal dan terus melonjakkan diri mereka ke arah Putera Serapi
Ketika ini Nadim dapat melihat sesuatu
Putera Serapi membuka mulut
Dengan pandangan yang amat tajam dia bagaikan menghembus sesuatu dengan kuat ke arah pasangan ular tersebut
Langsung kedua-duanya menjadi debu
Tetapi kali ini kedua-duanya tidak berubah bentuk lagi
Hilang terus dibawa angin
Dada Putera Serapi bagaikan berombak
Nafasnya turun naik
Dia kemudian perlahan-lahan mahu memandang ke arah budak di hadapannya tadi
Tetapi budak itu  telah pun tiada  Putera Serapi menebarkan pandangan cuba mencari kelibat budak tersebut
Pandangannya kemudian terhenti pada satu wajah
Seorang lelaki sekitar usia awal 30-an
Berparut pada pipi kanan
Pandangan mereka berdua bertaut
Putera Serapi dapat melihat bibir lelaki itu terkumat-kamit
Serentak dengan itu dia merasa tubuhnya panas bagaikan sedang terbakar
Terus wajahnya bertukar menjadi gelisah
Keringat mula merenik pada dahi
Dia terasa seperti mahu membuka pakaiannya
Panas dan berbahang Keadaannya disedari pengawal-pengawal paling hampir
Tuan putera apa yang sedang berlaku  Kita perlu tinggalkan tempat ini segera
Sepantas mungkin
Pengawal-pengawal itu mengangguk
Mereka saling menyampaikan arahan tersebut dan mula berarak mengelilingi Putera Serapi dengan lapisan yang lebih tebal bagai bersiap untuk mempertahankan sang putera daripada sebarang kemungkinan buruk
Maafkan aku wahai sekalian penduduk
Aku perlu beransur
Ampunkan aku kerana tidak dapat terlalu lama di sini
Aku rasa kurang sihat Putera Serapi sedikit melaung menggagahkan diri untuk melambai kepada semua dan cuba sedaya upaya melemparkan senyuman manis
Orang ramai mengeluarkan suara kecewa
Mereka berhajat mahu merasai kehadiran Putera Serapi dengan lebih lama
Biasanya selepas Putera Serapi berjalan merentasi perkampungan putera itu akan meluangkan beberapa ketika untuk menyantuni anak-anak kecil dan orang-orang tua di situ
Wajah Putera Serapi bagaikan bergegar
Dia kelihatan pucat
Keringat semakin banyak menodai wajahnya
Jelas pada mata orang ramai Putera Serapi bagai diserang penyakit
Mungkin ada kaitan dengan kejadian yang baru sahaja berlaku terhadap dua ekor haiwan yang selama ini sering mengiringinya
Kami harap tuan putera kekal sihat sejahtera
Jaga diri tuan putera  Kita akan bertemu lagi  Jika tuan  putera mahu aku akan menjaga tuan putera sepenuh hati  Tidak aku akan menjaga tuan putera sepenuh hati  Putera Serapi menggagahkan diri melemparkan senyuman kepada semua sebelum mengerah tunggangan untuk bergerak pantas meninggalkan tempat ini
Dalam masa yang sebentar sahaja dia menghilang di penghujung jalan diiringi pengawal-pengawalnya
Orang ramai di situ pun bubar dengan seribu satu rasa
Ada yang rasa gembira kerana dapat bersua dengan Putera Serapi tetapi ramai juga yang penasaran akan mengapa Putera Serapi tidak dapat menanti dengan lebih lama
Hanya yang melihat keadaan Putera Serapi sebentar tadi memahami dan mereka mengambil peluang itu dengan membuka tempat bercerita
Para penglipur lara memulakan aksinya
Maka ramailah orang berkumpul di sekitar para penglipur lara
Keadaan menjadi semakin kurang sesak
Apa yang sebenarnya engkau lakukan Cendana yang semenjak tadi berada di sisi Nirnama bersuara
Dia melihat wajah Nirnama merenik dengan keringat
Memohon pertolongan Allah
Nirnama perbuatan engkaukah yang mengakibatkan dua haiwan itu hilang kawalan Nadim menghampiri bersama-samanya adalah Jenin
Semuanya dengan pertolongan Allah
Apa yang engkau buat Beritahulah sebenar-benarnya Jenin teruja
Dengan perancangan Nadim Jenin telah menyumpit satu jarum kecil ke bahagian hidung tunggangan Putera Serapi
Mereka diarahkan oleh Nirnama agar mengambil masa Putera Serapi selama mungkin
Apabila Nadim muncul di hadapan kuda itu dia mencabut jarum tersebut dengan pantas membuatkan haiwan tunggangan Putera Serapi kembali tenang
Aku sekadar membaca Ayatul Qursi
Sehingga berpeluh Cendana mencelah
Nadim Jenin dan Cendana sama-sama memandang Nirnama
Haruman yang digunakan oleh Putera Serapi itu sarat dengan sihir pukau
Aku berpeluh kerana berusaha keras menahan diri daripada jatuh ke dalam pukauannya
Pukau  Ya supaya orang ramai lembut hati kepadanya
Sangat berkesan terutama kepada kaum wanita
Bukankah begitu Nirnama memandang Cendana
Cendana terpempan
Kata-kata Nirnama dapat dirasai kebenarannya
Memang hatinya bergejolak saat melihat Putera Serapi dan menghidu harumannya
Bagaimana pula kami Kami tidak merasakan apa-apa
Nadim menepuk dada
Apakah engkau sedar apa yang engkau ungkapkan saat engkau berada di hadapannya Pandangan redup Nirnama tepat menentang mata Nadim
Mujur pukauannya tidak terlalu mendalam sebelum tindakan kita
Jika tidak hajat untuk menahannya mungkin terbantut
Jadi dengan Ayatul Qursi yang engkau nyatakan tadi engkau berjaya usahakan haiwan-haiwannya hilang kawalan  Haiwan-haiwan itu hakikatnya jin pendamping
Apabila aku membacakan Ayatul Qursi mereka tidak keruan
Hubungan mereka dengan Putera Serapi bagaikan terputus
Kerana itu mereka menyerang Putera Serapi
Aku ada melihat sesuatu sebentar tadi
Sebentar sahaja
Saat Putera Serapi hendak menghapuskan haiwan-haiwan itu
Nadim bagai baru teringat
Apa dia Jenin tidak sabar
Cendana dan Nirnama sama-sama memberikan perhatian
Wajah tampannya bagai hilang sebentar diganti wajah lelaki tua berkedut lagi hodoh
Tetapi hanya sekilas sehingga aku menyangka aku tersalah pandang
Ah sekarang jelaslah bahawa Putera Serapi sememangnya pengamal sihir
Tinggal bagaimana kita mahu buktikan yang dia ada kaitan dengan Jagat Suci dan berniat jahat terhadap Puteri Sejinjang dan Puteri Santubong Jenin menyilang kedua-dua tangan di dada
Berfikir
Tidak perlu
Aku sudah pasti bahawa dia ada kaitan dengan Jagat Suci
Kenyataan Nirnama membuatkan ketiga-tiga mereka kembali memandang kepadanya
Semua bermata bulat
Hah bagaimana  Dua jin yang mendampinginya itu bukan ditundukkan olehnya
Ditundukkan oleh tuan yang lain
Aku tahu bahawa mereka merupakan jin yang bekerjasama dengan Jagat Suci
Bagaimana engkau dapat mengetahui dengan pasti Cendana terpinga-pinga
Kita tidak perlu panjangkan hal ini sekarang
Persoalannya apa yang perlu kita lakukan dengan berita ini Nirnama memandang Jenin
Kita menghadap Puteri Santubong
Dia yang paling hampir
Hah adakah begitu mudah kita akan dibenarkan untuk menghadap Tambah pula untuk menuduh kecintaan sang puteri Nadim memegang dagu bagai memaksa diri berfikir
Cendana mengangguk-angguk
Nirnama pula tidak memberikan apa-apa tindak balas sekadar memerhati rakan-rakannya
Hah kita ada jalan masuk ke istana yang pastinya memberikan kita peluang menghadap Tuanku Puteri Santubong Nadim tiba-tiba memetik jarinya
Dia terus menunjuk ke arah Cendana
Cendana mengerutkan dahi
Nadim tersenyum lebar penuh makna
Orang ramai terpana
Rata-rata tidak berkelip mata mereka
Semua mendongak bagai memandang awan di langit dengan kepala bergerak-gerak seiring pergerakan tubuh mereka
Seseorang yang berpakaian megah lagi indah sedang terawang-awang di udara
Perlahan-lahan tubuh itu mendarat ke bumi berdiri di tengah-tengah orang ramai
Serentak kakinya menyentuh tanah orang ramai di sekeliling terus melutut dan sujud
Ampun Yang Maha Berkuasa Tuanku Jagat Suci  Ampun tuanku  Ampun Yang Maha Mulia  Laungan-laungan kedengaran bermacam-macam bunyinya
Jagat Suci hanya mengukir senyuman sinis nan lebar
Tangan kiri diletakkan di belakang pinggang sementara tangan kanan diluruskan sebelum diangkatnya sedikit
Bunyi bergemerincing kedengaran
Bangkit
Saksikanlah Raja dan Tuhan kalian  Orang ramai di situ mengangkat wajah sebelum perlahan-lahan bangkit
Yang terhampir dengan Jagat Suci berundur beberapa tapak memberikan ruang di sekeliling Jagat Suci
Pemerintah Indera Kayangan itu berseorangan
Tiada pengawal tiada pengiring
Kedua-dua belah tangannya berada di belakang pinggang
Semua yang berada di situ masih tidak melepaskan sembahan masing-masing
Ketampanan Jagat Suci tiada tandingan
Bau harum tubuhnya memukau semua
Rata-rata merasa sudah cukup hanya dengan melihatnya
Saban hari perkarangan Istana Indera Kayangan dipenuhi rakyat jelata yang mahu menyaksikan kesaktian Jagat Suci
Ada yang hadir dari jauh semata-mata mahu membuktikan Jagat Suci benar-benar punya sakti bagai yang digembar-gemburkan
Ada yang datang dengan berhajatkan kesembuhan memandangkan Jagat Suci dikatakan mampu menyembuhkan orang hanya dengan sentuhan
Ada yang datang untuk menyembah Jagat Suci kerana lelaki itu sudah dianggap sebagai Tuhan
Ada pula yang hadir dengan niat mahu mengambil berkat kerana diyakini bahawa Jagat Suci mampu memurahkan rezeki
Adapun begitu bukan setiap hari Jagat Suci akan turun dari istananya
Dalam sepurnama sekali sahaja dia akan bertemu rakyat jelata
Itupun hanya di perkarangan istana
Dua orang terpilih
Jagat Suci bersuara lembut dan merdu
Ramai yang kekal terpana bagai dibuai-buai
Engkau dan engkau
Jagat Suci menunjuk
Seorang perempuan muda berwajah sopak seorang lelaki kurus keding berpakaian compang-camping
Kedua-duanya bergerak menghampiri Jagat Suci sambil berterusan mengangkat sembah
Apa yang kalian mahukan  Aku mahu sembuh daripada kejijikan ini
Perempuan berwajah sopak itu merintih
Lelaki kurus keding pula mengalirkan air mata
Aku mahu keluar daripada kemelaratan ini
Maka beta tunaikan
Jagat Suci menyentuh dahi perempuan tersebut
Mulutnya terkumat-kamit membaca mantera
Orang ramai di sekeliling tidak berkelip-kelip mata mereka
Sekonyong-konyong sopak pada wajah perempuan itu hilang serta-merta
Orang ramai bersorak
Perempuan itu memegang wajahnya
Terus dia bersujud
Dengan air mata gembira berjuraian dia mencium sepatu Jagat Suci berkali-kali
Tanpa menghiraukan tindakan perempuan itu Jagat Suci memandang lelaki kurus keding yang berpakaian compang-camping
Tangan kanannya diluruskan ke arah lelaki tersebut
Mulut Jagat Suci kembali terkumat-kamit
Telunjuk bertemu jari ibu kemudian dipetiknya
Lelaki kurus keding tiba-tiba merasakan tubuhnya panas dan serba tidak kena
Dia meraung kesakitan
Semua yang berada di situ terkejut
Tetapi Jagat Suci kekal bersahaja sambil tersenyum
Beberapa ketika kemudian tubuh lelaki itu berubah menjadi lebih sihat
Pakaiannya juga bertukar menjadi lebih mewah sambil tubuhnya berbalut beberapa perhiasan mahal
Jual perhiasan-perhiasan itu dan engkau boleh hidup tiga keturunan tanpa perlu bekerja
Bulat mata lelaki tersebut
Pantas dia bersujud di sisi perempuan tadi dan turut mengucup sepatu Jagat Suci
Aku pula tuanku  Tuanku Jagat Suci Yang Maha Mulia berkatilah aku  Wahai Tuanku Jagat Suci kabulkan kehendakku  Orang ramai melaung-laung
Jagat Suci hanya tersenyum memandang semua
Dia cuba melemparkan pandangan kepada seramai mungkin rakyat yang mengelilinginya
Bagi yang pandangan mereka bertaut walau hanya sebentar dengan pemerintah Indera Kayangan itu rata-rata mengalirkan air mata lega seakan telah mendapat berkat dan rahmat
Setelah beberapa ketika Jagat Suci menarik kedua-dua kakinya daripada terus dikucup
Sampai di sini sahaja
Asap berkepul-kepul muncul
Jagat Suci lesap daripada pandangan semua
Tempat Jagat Suci berdiri diserbu orang ramai bagai berebutkan sesuatu yang berharga
Bekas telapak kakinya disentuh-sentuh dikucup bahkan ada yang cuba mengorek tanah itu
Tempat tersebut menjadi hingar-bingar sehingga tentera-tentera Indera Kayangan yang berkawal di perkarangan istana mula masuk campur
Dari kejauhan Jagat Suci memandang keadaan tersebut
Dia berdiri di atas menara istananya sambil tersenyum sinis
Sedetik kemudian senyumannya pudar
Wajahnya bertukar durja
Terus dia bergerak ke arah unggun api di tengah-tengah menara
Walau ketika siang api ini kekal marak menyala
Nujum Surya muncul tidak lama kemudian entah dari mana
Perempuan tua itu tergesa-gesa menghampiri api marak tersebut kemudian menghentak tongkatnya
Engkau juga merasainya  Nujum Surya mengangguk
Pusaran api terbentuk
Satu wajah terpapar
Salah satu daripada tiga wajah sebelum ini
Apa yang telah berlaku Beta terputus hubungan dengan jin-jin yang mengiringimu  Ampun Tuanku Jagat Suci
Ampun  Jelaskan keadaanmu Jagat Suci membentak keras
Kedua-dua jin itu tiba-tiba menyerangku
Aku terpaksa menghapuskannya
Mata Jagat Suci membulat
Dia memandang Nujum Surya
Jelas perempuan tua itu juga terperanjat
Tidak ada jawapan yang mampu diberikannya
Apakah Raja Bertiga masih bersamamu Jagat Suci memandang tajam ke arah bulatan berapi itu
Wajah itu terangguk-angguk
Tetapi mereka mengesan ada ancaman
Tinggal tidak dapat dipastikan berpunca dari mana
Mungkinkah orang yang bergelar Nirnama itu menyasarkan engkau Nujum Surya mencelah
Wajah di tengah bulatan berapi itu terdiam
Ketika peristiwa itu berlaku aku menyedari kehadiran seorang lelaki yang berlainan sikapnya dengan orang ramai di situ
Dia punya parut pada pipi kanannya
Parut
Jagat Suci bagai mengingati sesuatu
Tuanku benarlah dia berada di sana
Nirnama yang sering menjadi buah mulut masyarakat itu memang antara cirinya dia berparut
Berkemungkinan perancangan kita di Serawa akan terganggu Nujum Surya bersuara sedikit cemas
Engkau perlu berbuat sesuatu Jalak
Selesaikan perancangan kita di sana dengan segera
Jangan biarkan kegagalan menjadi pemberianmu kepada beta Jagat Suci membentak
Ampun tuanku  Perlahan-lahan bulatan api itu terpadam
Bagaimana tuanku Nujum Surya bersuara risau
Kita perlu berbuat sesuatu  Bertenang Nujum Surya
Bertenang
Jagat Suci berpaling dari unggun api tadi
Kedua-dua belah tangannya kembali di belakang pinggang
Bunyi bergemerincing menghiasi suasana di puncak menara itu
Perancangan kita bukan hanya ada di Kerajaan Serawa
Tambahan kita perlu mengambil berita ini sebagai sesuatu yang baik
Nirnama berada di sana adalah sesuatu yang baik Walau kita tahu keberadaannya namun secara tepat aku masih tidak dapat melihatnya
Dia sentiasa tersembunyi daripada pandangan kita
Sang Kelembai juga takkan mampu merentasi laut dalam masa sebentar cuma
Jagat Suci mengangkat tangan
Bukankah telah beta nyatakan bertenang Matanya tajam memandang Nujum Surya membuatkan tengkuk perempuan tua itu meremang
Ampun tuanku Pantas Nujum Surya melutut dan mengangkat sembah
Jagat Suci bergerak melepasinya
Dia berada di sana bermakna perancangan kita di sini boleh dipercepatkan
Tiada gangguan dalam masa terdekat
Senyuman Jagat Suci melebar
Sampaikan kepada Ratna Gumilah bahawa dia perlu segera menyempurnakan perancangannya  Nujum Surya mengangguk
Ampun Tuanku    Bau asin lautan kadangkala dibawa bayu lembut sampai ke tempat ini
Rimbunan dedaun dan pepohonan bagaikan menari gemalai dibelai angin
Daun-daun yang gugur sesekali berterbangan dihambat deruan angin menjadikan kedamaian yang bersarang di tempat ini semakin mencengkam
Mentari pula perlahan-lahan naik dan sudah dua penggalah jaraknya di langit menghasilkan bayang-bayang di bawah rimbunan pohon dan pokok
Dalam pelukan bayang-bayang itu Cendana tekun berlatih
Tangan kanan dan kiri mengalun kerambit melibas serangan ke arah batang pokok sebesar tiga pemeluk manusia di hadapannya
Pokok itu besar tetapi tidak tinggi menjadikannya sesuai sebagai tempat untuk berteduh
Kerambit berkembar itu berputar-putar dengan berpusatkan kedua-dua telunjuk Cendana sebelum dia melemparnya ke batang pokok
Cendana kemudian berpusing beberapa kali sebelum melancarkan selendang sehingga membalut hulu salah satu kerambit
Senjata itu tercabut dari batang pokok sebelum bergerak mengikut aliran libasan selendang Cendana
Dari anjung Nirnama memerhatikan Cendana dengan pandangannya yang redup
Rumah itu tidak berpenghuni
Jelita mengambil kesempatan waktu lapang seminggu ini dengan meninggalkan Perkampungan Buntal
Katanya mahu melihat-lihat tempat orang
Dia tidak masuk campur urusan Nirnama dan rakan-rakan kerana menganggap mereka hanya mencangkul angin kerana terpengaruh dengan angan-angan adiknya
Bermakna mereka sedang mengusahakan sesuatu yang sia-sia
Jenin tidak ambil hati dengan bebelan Jelita
Dia juga tidak mengambil sedikit pun wang pemberian Nadim kepada mereka bahkan diberikan seluruhnya kepada Jelita agar kakaknya itu boleh berehat dengan penuh senang hati
Jenin bersama-sama Nadim pula ke Istana Santubong untuk mendaftarkan Nirnama bagi menyertai Sayembara 100 Pendekar
Mengikut Cendana untuk memasuki sayembara tersebut seseorang perlu membayar yuran yang tinggi nilainya
Mujur nilai tersebut cukup-cukup ditampung baki wang pemberian Tanggang
Walau keberatan untuk menghabiskan semua wang itu di satu tempat demi usaha mereka untuk membawa keamanan di Kerajaan Serawa ini Nadim merelakannya
Bukankah itu wang aku dan Nirnama Mengapa engkau pula yang perlu merelakannya Ujar Cendana saat Nadim bermadah bahawa dia rela mengorbankan wang tersebut
Bukankah kalian tidak mahu akan wang ini Wang ini telah menjadi hak aku
Hah Nirnama  Nirnama hanya tersenyum nipis dengan ulah Nadim
Mungkin aku patut buat sesuatu agar wang ini tetap menjadi hak milik kita
Akal kancil Nadim bagaikan membara
Ibarat arang yang dibelai-belai pawanan yang lambat-laun menghasilkan nyala
Dia memetik-metik jari seperti mahu menjemput buah fikir bagi menjayakan hal tersebut
Nirnama memegang jari Nadim dan menggeleng kepada budak itu
Nadim tersengih-sengih
Baiklah baiklah
Aku akan ke sana
Jenin akan menunjukkan jalan
Engkau dan Cendana sebaiknya meluangkan masa untuk berlatih
Jangan nanti tewas separuh jalan Seloroh Nadim sambil menepuk bahu Nirnama walaupun dia tahu betapa hebatnya pendekar berparut itu
Nirnama hanya menggeleng dan menghantar pemergian Nadim bersama Jenin dengan pandangan
Cendana kemudian berlatih tanpa henti sementara dia lebih banyak berteleku
Dia baru sahaja usai menunaikan Solat Dhuha solat sunat yang digalakkan bagi orang beriman
Sunat dilakukan setelah matahari naik dua penggalah
Sejurus selepas peristiwa di Kampung Sungai Atas mereka terus pulang ke Perkampungan Buntal
Di tengah-tengah perjalanan Cendana berkongsikan cara untuk menyertai Sayembara 100 Pendekar
Mereka tiba di Perkampungan Buntal ketika tengah malam
Semua terus beradu bagi mengumpul tenaga untuk mendepani hari ini
Namun Nirnama tidak meninggalkan kebiasaan ibadahnya
Dia tetap bangun pada sepertiga akhir malam dan berjaga sehingga fajar menyingsing
Satu tindakan yang menjemput kagum ke dalam jiwa Jenin
Pagi tadi Nirnama menghabiskan banyak masa berbual berkenaan Islam dengan Jenin
Sehinggalah Nadim dan Jenin berangkat ke Istana Santubong
Mereka dijangka akan kembali esok
Lusa Sayembara 100 Pendekar akan berlangsung
Sekiranya Nirnama gagal didaftarkan untuk menyertai sayembara itu mereka terpaksa bergantung kepada Cendana seorang sahaja
Kerana itu Cendana terasa beban tanggungjawab yang diusungnya menjadi lebih besar maka dia mengerah diri berlatih tanpa henti semenjak usai menunaikan Solat Subuh berjemaah bersama Nirnama tadi
Berehatlah Cik Cendana
Nirnama separa melaung
Cendana menoleh ke arah Nirnama
Wajah srikandi jelita itu sudah basah dengan keringat
Cendana mengeluarkan sehelai kain kecil dan menekap wajahnya
Nafas yang turun naik cuba dikawalnya agar kembali tenang
Dia meletakkan selendang di antara dua bahu sebelum berjalan ke arah Nirnama
Lelaki berparut itu bangun memberikan ruang kepada Cendana untuk duduk di anjung yang berbumbung agar terlindung daripada terik mentari yang semakin meninggi
Nirnama duduk di hujung anjung sementara Cendana duduk sekitar dua depa jaraknya
Mengapa Cik Cendana benar-benar bersungguh mahu menjadi yang terhebat  Cendana menoleh ke arah Nirnama
Lelaki berparut itu tidak memandang kepadanya
Nirnama hanya melepaskan pandangan ke halaman
Senyuman nipis yang sering menghiasi bibir lelaki itu tidak lekang membuatkan Cendana tersenyum sendirian
Kenapa engkau tiba-tiba berminat ingin tahu berkenaan itu  Bukan hal yang biasa bagi perempuan berperawakan bangsawan sepertimu mengembara berseorangan apatah lagi mengembara untuk menjadi yang terhebat
Kerana itu aku mahu melakukannya
Supaya perempuan tidak hanya dipandang sebagai perhiasan
Lemah dan tidak mampu memimpin
Ada yang meragui kemampuanmu Nirnama memandang Cendana
Pandangan mereka bertaut buat beberapa detik
Hati Cendana bagai tersentuh dengan redup mata lelaki berparut itu
Satu keistimewaan Nirnama parut itu tidak pernah kelihatan mencacatkan wajahnya yang bersih
Bahkan sesiapa yang memandang wajah Nirnama akan melihat parut itu sebagai tanda yang punya makna mendalam
Tinggal tidak semua tahu akan maknanya yang sebenar
Cendana melarikan pandangannya
Wajah ditalanya ke halaman
Apa engkau sebenarnya mampu membaca isi hati  Hanya Allah yang mengetahui hal ghaib
Cendana tersenyum kecil dan mengangguk
Kemudian dia merenung langit
Aku mahu menjadi yang terhebat kerana orang-orangku memerlukannya
Siapakah orang-orangmu itu  Cendana kembali menatap Nirnama
Lelaki berparut itu masih memandang ke arahnya
Aku belum selesa untuk menceritakan segalanya
Kita berkenalan belum terlalu lama Nirnama
Tetapi yakinlah matlamatku dan matlamatmu sama
Aku juga mahu menumbangkan Jagat Suci
Garis nipis pada bibir Nirnama melebar
Lelaki berparut itu melemparkan pandangannya kembali ke halaman
Cik Cendana tidak perlu meyakinkan aku
Aku bertanya bukan kerana wasangka
Aku sekadar ingin tahu
Kata-kata itu membuatkan Cendana tersenyum
Engkau tidak berlatih Cendana cuba mengubah mauduk perbualan
Aku sering berlatih Cik Cendana
Dahi Cendana berkerut
Sering Bila  Setiap masa
Tambah berkerut dahi Cendana
Nirnama tersenyum nipis
Tinggal engkau tidak melihat pergerakanku
Silatku lebih banyak pergerakan dalaman
Engkau sebenarnya mengamalkan silat apa Aku belum pernah melihat pencak silat yang engkau gunakan
Ketika bertempur denganmu engkau bagaikan diselubungi kuasa alam
Aku tidak dapat menggambarkannya dengan kata-kata
Itulah Silat Tanpa Nama
Silat Tanpa Nama Cendana tertawa
Setiap silat ada nama
Macam silat yang aku gunakan namanya Silat Sri Pelanduk
Nirnama kekal menghiasi bibir dengan garisan halus
Siapa sebenarnya gurumu Nirnama  Mendengar soalan itu Nirnama menghela nafas panjang melepasi rongga
Pandangan kemudian ditebarkan ke hadapan melepasi anjung
Ayahanda Bonda  Dia menangis hiba
Setelah beberapa ketika dia akhirnya menjumpai mayat ayahanda dan bondanya
Kedua-duanya terkulai di bawah timbunan penduduk Perkampungan Gapura yang lain
Kedua-duanya bermandikan darah dan berbau hanyir
Sebahagian pakaian mereka rabak dan tubuh mereka ada luka-luka yang besar
Pada leher mereka ada koyakan
Jelas lelaki rupawan tadi telah menghirup darah mereka
Air matanya berjuraian lebat
Dia meraung sekuat-kuat hati sambil mendakap kedua-duanya sehingga dia berada dalam keadaan meniarap di atas ayahanda dan bondanya
Ampunkan aku ampunkan aku
Aku yang melepaskan syaitan itu  Budak bukan kesalahanmu
Tidak ramai yang dapat menghadapi pukauan jahanam itu
Apatah lagi engkau hanya seorang budak
Perlahan suara itu menyentuh gegendang telinganya
Dia menoleh ke belakang dalam sedu-sedan yang belum berpenghujung
Lelaki tua yang hadir setelah beberapa ketika hilangnya lelaki rupawan tadi sedang berdiri menghadapnya
Tetapi wajah orang tua itu tertala ke arah lain
Lebihan kain yang menutup bahagian matanya beralun perlahan ditiup angin
Demikian dua lengan panjang pakaiannya
Jelas lelaki itu bukan sahaja buta tetapi kudung kedua-dua belah tangan
Adiwaja dia memperkenalkan diri
Siapakah dia  Hah  Siapakah lelaki yang berubah menjadi rupawan itu Dia tersedu-sedu
Dakapan dilepaskan
Tubuh ayahanda dan bondanya kembali tersadai di atas timbunan mayat yang lain
Engkau mahu buat apa  Dia menajamkan pandangan ke arah lelaki tua itu
Aku mahu menewaskannya
Aku mahu membunuhnya
Aku mahu membalas dendam atas apa yang dia lakukan kepada orang kampung ini
Terhadap ayahanda dan bondaku  Orang tua di hadapannya itu tidak memberikan tindak balas
Membatu sahaja
Nafasnya turun naik
Air mata disekanya
Air jernih yang berjuntaian pada hidung ditariknya dengan nafas
Matanya tajam
Nekad
Dua penumbuk dikepalnya ketat
Lelaki tua di hadapannya kemudian menggeleng
Engkau hanyalah seorang budak
Manakala dia dia merupakan pengamal sihir durjana dengan kehebatan yang hampir tiada tara
Matanya membulat dengan kejutan
Perkampungan Gapura ini dibina untuk menjaga ahli sihir itu
Hah Mengapa dia terpasung Kerana itu sahaja cara untuk mengekangnya memandangkan dia tidak dapat dibunuh tiga dekad lepas
Tidak dapat dibunuh  Dia mengamalkan ilmu kebal
Bulat matanya tambah membesar
Engkau sebaiknya bersyukur kerana masih hidup
Luka pada wajahmu itu akan sembuh
Wajar engkau hargai nyawa yang masih ada
Bukan pergi menempah maut dengan mencabarnya
Lelaki tua itu berpaling dan mula melangkah pergi
Hei orang tua Dia terkejut melihat lelaki itu mula bergerak meninggalkannya
Langkahan lelaki tua itu berhenti
Aku tidak boleh menguruskan engkau
Telah terlalu lama aku menemani engkau di sini
Engkau pun telah menemui mayat ayahanda dan bondamu
Aku perlu mengejar lelaki tadi
Dia pasti sudah terlalu jauh
Tetapi aku perlu mencuba
Engkau sanggup membiarkan aku begitu sahaja  Antara dua jalan aku terpaksa memilih jalan yang lebih penting
Nan
Tangannya dipanjangkan tetapi lelaki tua tadi berdesup membuka langkah dan dalam masa sebentar terus menghilang daripada pandangan
Dia ternganga
Tidak menyangka akan ditinggalkan begitu sahaja
Perlahan-lahan dia menebarkan pandangan ke sekeliling
Api marak yang membakar hampir semua rumah di Perkampungan Gapura mulai jinak
Kebanyakan sudah terpadam
Sebahagian sahaja masih meliang-liuk menjilat penuh serakah beberapa buah rumah
Rata-rata rumah di sini rentung dan roboh semuanya
Haiwan ternakan banyak yang mati dan selebihnya bertempiaran lari
Demikian juga kuda-kuda milik semua
Tinggal dia dan jasad-jasad tanpa nyawa yang bergelimpangan
Pandangannya terhenti pada mayat ayahanda dan bondanya
Air matanya berjuraian kembali
Dia cuba menahan sedu membuatkan tubuhnya bergegar hebat
Jiwanya bagai ditikam-tikam
Lututnya kemudian menjadi lemah dan kakinya longlai
Terus dia terjelepok dan melutut ke tanah
Dahi bertemu bumi
Dia menangis sepuas-puasnya
Lama dia berkeadaan sedemikian
Dia menangis sehingga air matanya kering
Sehingga tiada lagi api yang menjilat rumah
Sehingga zulmat malam membaluti langit dan kegelapan menyelimuti buana
Dia hanya bertemankan bara api yang masih hidup sedang dia tidak bergerak-gerak
Tidak menunaikan solat
Membiarkan dirinya membatu dalam keadaan sujud
Begitulah keadaannya sehingga sampai waktu subuh
Tubuhnya sendiri dibasahi embun
Dia kemudian perlahan-lahan bangun
Wajahnya kini beriak kosong
Perutnya yang berkeroncong diabaikan
Dia sekali lagi memandang sekeliling
Bagaikan dikawal dia berjalan menuju ke sungai
Di sana dia membersihkan diri
Kemudian mengambil wudhu
Di sisi sungai dia mengerjakan Solat Fajar sebelum mengerjakan Solat Maghrib dan Isya yang ditinggalkannya semalam
Walau baru berumur sepuluh tahun dia sudah tahu solat yang ditinggalkan perlu diganti
Seterusnya dia meminum air sungai sepuas-puasnya
Dia kemudian kembali ke tengah-tengah kampung
Dia mendapatkan cangkul
Sebelum matahari memunculkan diri dia mula menggembur tanah menggali lubang
Setiap satu lubang siap dikorek dia akan berhenti dan bergerak mendapatkan satu mayat sebelum menarik dan menolak mayat itu ke dalam lubang tersebut
Lubang itu tidaklah  memenuhi ciri-ciri kubur mengikut syariat
Tidak cukup dalam dek kudratnya yang terhad
Tetapi cukuplah sekadar mampu menanam sebatang tubuh
Bermula dengan ayahanda kemudian bondanya
Seterusnya sesiapa sahaja yang terhampir
Setiap kali mayat itu mahu dikambus bibirnya akan meminta maaf
Tetapi tiada lagi air mata
Hatta mayat ayahanda dan bondanya
Dia meminta maaf dan hanya memandang mereka dengan pandangan redup
Jauh di dalam jiwa dia bersumpah akan membalas dendam terhadap apa yang berlaku pada hari ini
Dia berterusan melakukan hal yang sama berulang kali untuk setiap mayat
Hanya berhenti ketika tiba waktu solat dan makan minum sedikit untuk tenaga
Tidak susah baginya mendapatkan makanan memandangkan rumah-rumah di Perkampungan Gapura kosong semuanya
Rumah yang tidak terbakar masih tersedia bekalan makanan yang elok-elok
Dalam kepala setiap kali dia mencangkul hanyalah fikiran bagaimana dia mahu meneruskan hidup dan berazam untuk menyempurnakan dendamnya
Setiap hayunan cangkul dia membayangkannya
Setiap kali cangkul menikam tanah dia bersumpah akan melaksanakannya
Dia bagaikan sedang menggembur tanah untuk menanam benih tekadnya sendiri
Hal ini berterusan selama seminggu
Sehingga 523 mayat berjaya ditanam
Di hadapannya terbentang 523 pusara
Itulah jumlah penduduk perkampungan ini termasuklah Awang Rajuna Damar dan Banang yang telah diangkutnya dari Gunung Pulai turun ke perkampungan ini menggunakan pelepah kelapa
Diabaikan segala kesakitan dan kepenatan
Dikerahkan segala kudrat agar hajatnya untuk menguburkan sekalian mayat penduduk Perkampungan Gapura ini sempurna
Dia tidak tidur selama tujuh hari
Parut pada pipinya telah lama mengering
Dia menjangka parut itu akan bersamanya sepanjang hidup dek besarnya ia
Mujur sahaja serangan lelaki durjana itu tidak sampai ke matanya
Jika tidak dia pasti sudah buta sebelah mata
Perlahan-lahan dia menghela nafas panjang
Bagaikan cuba melepaskan segala kegelisahan yang terpendam dalam hati
Apabila semuanya telah selesai dia berniat untuk pergi ke rumah-rumah yang masih berdiri
Dia mahu mengumpulkan bekalan makanan pakaian dan senjata
Dia nekad mahu mengembara dan mencari lelaki rupawan yang bertanggungjawab atas apa berlaku kepada Perkampungan Gapura
Dia mahu membalas dendam
Tetapi baru sahaja dia bangun dia jatuh kembali
Tubuhnya kepenatan
Pandangannya berpinar-pinar
Walaupun dia makan dan minum tetapi tenaga dan kudratnya banyak habis melakukan pengebumian
Tambah pula dia tidak tidur
Kepalanya berdenyut-denyut
Apa yang engkau lakukan budak  Terkejut dia dengan suara tersebut
Terus dia melompat dan bersiaga untuk mempertahankan diri
Matanya yang tadi berpinar bagai elok semula
Lelaki tua tempoh hari berdiri kembali di hadapannya
Dia menggosok-gosok mata
Engkau tidak bermimpi
Memang aku kembali
Berdasarkan aliran angin di sini aku dapat merasakan banyak bonggol tanah baru muncul
Tempoh hari tidak ada
Lelaki tua yang buta itu bagaikan menebar pandangan dengan wajahnya tertala ke satu arah demi satu arah
Aku menguburkan seluruh penduduk kampung ini
Dia menjawab perlahan
Lelaki tua itu diam
Tidak berbicara buat beberapa ketika
Wajah lelaki itu kemudian tertala tepat ke arahnya
Apakah engkau berjaya mendapatkannya Lelaki rupawan jahanam itu Dia mengetap geraham
Lelaki tua itu melepaskan nafas panjang
Wajahnya menunduk sebelum menggeleng
Hilang tanpa jejak
Mungkin dia menyedari aku akan mengejarnya
Kami seteru lama
Engkau mengenalinya  Dialah Jagat Suci budak
Mantan pemerintah Kerajaan-Kerajaan Nusantara
Sultan terpanjang dalam sejarah Indera Kayangan
Matanya membulat
Jadi engkau ialah Adiwaja yang sering menjadi cerita orang ramai
Ya Tuk Guru Perkasa mantan Laksamana Semutar Putih Adiwaja
Mengikut cerita yang diwariskan zaman berzaman engkau telah membunuh Jagat Suci  Supaya tiada siapa tahu bahawa dia masih hidup dan terus memujanya
Hakikatnya dia gagal aku bunuh akibat sihir yang digunakannya
Aku masih agak muda ketika itu dan ilmu belum penuh di dada
Tambah pula dia bukan musuh yang sembarangan
Lelaki tua itu menggerakkan kepala menalanya ke arah kedua-dua tangan yang telah tiada
Kedua-dua belah mata dan tangan engkau hilang saat berhadapan dengannya  Lelaki tua itu mengangguk perlahan
Jadi sekarang bagaimana Apa tujuan engkau kembali  Aku meninggalkan engkau di sini
Sudah pasti aku mahu melihat bagaimana keadaan engkau
Apakah hidup ataupun telah mati
Aku masih hidup
Menandakan engkau insan yang punya azam tinggi
Bertubuh budak tetapi berjiwa satria
Apakah engkau benar-benar berazam mencecah langit untuk menumbangkan Jagat Suci  Sepenuh jiwa ragaku
Aku merancang untuk berehat sebentar dan kemudian keluar mencarinya
Sama ada aku membunuhnya atau aku dibunuh olehnya
Dia mengeraskan suara
Kedua-dua tangan dikepalnya erat
Adiwaja ketawa
Perlahan sahaja tawanya sebelum menjadi semakin kuat
Lelaki tua itu kemudian menggeleng
Apa gunanya menempah maut secara membuta tuli
Tambahan berjuang dengan tujuan dendam hanya akan menyesatkan engkau daripada kebenaran
Apa lagi jalan yang aku ada Dia meninggikan sedikit suara
Kata-kata Adiwaja itu membuatkan darahnya menggelegak
Dia melihat Adiwaja tersengih
Kelihatan sebahagian giginya yang putih
Ikutlah aku
Jadilah dikau anak muridku
Adiwaja berpaling dan mula mengorak langkah tanpa menanti dirinya
Matanya membulat
Engkau perlu menjadi pendekar terlebih dahulu dan menyucikan jiwamu untuk mencabar Jagat Suci  Dia terpinga-pinga sedang Adiwaja terus berjalan
Engkau tunggu apa lagi Ayuh  Api lantera meliang-liuk ditiup angin
Dingin menusuk ke sum-sum sementelah keberadaan tempat ini di lereng gunung nan tinggi
Mujur kedinginan suasana ditampan dengan kehadiran beberapa unggun api besar menjulang dari kawah-kawah yang bertaburan di sekitar tempat ini
Istana Puteri Santubong sudah begitu megah dari kejauhan tetapi apabila berada di tengah-tengahnya bertambah kagum dalam hati
Nadim tidak henti-henti teruja walhal dia telah sampai ke sini semalam bersama-sama Jenin untuk mendaftarkan Nirnama
Tunggulah saat Puteri Santubong muncul
Engkau akan terpana dengan kecantikannya Nadim tak habis-habis menyiku Nirnama
Seperti biasa Nirnama jarang melayan ulah yang kosong
Sekiranya tiada hal bermanfaat jarang Nirnama membuka mulut
Hanya satu garis nipis menghias bibir
Menjemput cebikan daripada Nadim saat menyedari keterujaannya tidak dilayan
Cik Cendana bagaimana Kagum bukan  Perhatian Nadim bergalih kepada Cendana membuatkan srikandi itu tertawa kecil
Mengangguk-angguk mengiyakan
Tapi apakah Puteri Santubong itu lebih cantik daripadaku  Hah Nadim mati akal
Cendana mencuka sambil memuncungkan bibir
Jika demikian aku tidak mahu lagi berbicara denganmu Nadim
Dia memeluk tubuh bagaikan orang merajuk
Alah jangan begitu  Cendana kemudian ketawa
Menggeleng
Oh Cik Cendana pandai bergurau juga ya  Jenin memerhatikan ulah dua orang itu sambil ketawa
Puteri Santubong sememangnya seorang rupawan
Cantik sekali
Suaranya lembut bagai mengelus diri pendengarnya
Malang tertipu dengan rupa dan cinta
Jenin berbicara perlahan cukup untuk telinga Nirnama menangkapnya
Jika kita benar cinta kita akan mahu membawa orang yang kita cinta itu ke syurga
Nirnama bersuara
Jenin yang berada di sisi Nirnama memandang pemuda berparut itu penuh tanda tanya
Jika engkau benar-benar mencintai Puteri Santubong engkau akan berusaha memberikan kebaikan kepadanya
Engkau sedang melakukannya
Apakah engkau pernah bercinta Nirnama Jenin memandang pendekar berparut itu kemudian pandangannya beralih kepada Cendana
Apakah
Kami baru sahaja berkenalan
Nirnama menggeleng bagai tahu akan soalan Jenin yang seterusnya
Harapnya engkau dan Cik Cendana berjaya dalam sayembara ini
Dengan itu kita akan dapat menghadap Puteri Santubong
Jenin menukar tajuk perbualan
Cik Cendana apakah engkau telah bersedia untuk bertarung Khabarnya sayembara ini akan berlangsung selama tiga hari
Dia membebaskan pandangan
Mereka berempat berada di sebuah lapangan di tengah-tengah Istana Santubong
Mereka tidak bersendirian
Lapangan itu sebahagiannya telah dipenuhi pahlawan dan pendekar dari banyak tempat
Ada yang datang bersendirian ada yang datang membawa rakan keluarga atau penyokong
Sebahagian lapangan itu pula kelihatan lima gelanggang
Di hadapan itu semua berdiri megah sebuah pentas besar lagi panjang diisi dengan tempat duduk bermutu tinggi dan jelas empuk siap dengan segala hiasan yang indah-indah
Di situlah Puteri Santubong serta orang-orang penting kerajaannya akan duduk bagi memerhati  sayembara yang berlangsung
100 orang pendekar yang menyertai sayembara itu akan dipecahkan kepada lima kumpulan
Nirnama bernasib baik dapat menyertainya memandangkan serangan Puteri Sejinjang yang terbaru menyebabkan beberapa pendekar yang tiba awal telah menemui ajal kembali ke negeri cacing
Pada pusingan pertama setiap gelanggang akan melalui dua pusingan satu lawan satu
Setiap satu pusingan akan disertai sepuluh pendekar
Pendekar yang menyerah kalah atau mati dianggap tewas
Kemudian sepuluh pendekar yang memenangi pusingan masing-masing akan bertarung dalam satu pusingan khas saling bertempur sesama sendiri
Hanya satu pemenang akan tinggal
Setiap pemenang bagi kelima-lima kumpulan kemudian akan disatukan dalam satu gelanggang
Ketika ini kelima-limanya akan bertarung sesama sendiri untuk mendapatkan seorang pemenang
Pada pusingan ini pembunuhan adalah dilarang
Pemenang perlu berjaya membuatkan keempat-empat yang lain tewas dengan cara menyerah diri atau keluar dari gelanggang
Pemenang itu akan dikurniakan pangkat sebagai panglima terbaru Puteri Santubong bersama sebidang tanah sebuah rumah besar berhampiran Istana Santubong dan harta yang banyak
Sementara empat yang lain akan dikurniakan peluang menjadi tentera khas Puteri Santubong bersama hadiah wang yang besar
Suasana di lapangan itu sedikit hingar memandangkan semua yang berada di situ saling berbual sesama sendiri
Ketibaan Yang Mulia Puteri Dewata Mulya Tuanku Puteri Santubong  Satu laungan bergema memenuhi segenap lapangan menyebabkan orang ramai berhenti bersuara dan menoleh ke satu arah yang sama
Gapura besar di balik pentas besar itu perlahan-lahan terkuak
Sekumpulan pendekar yang merupakan tentera Istana Santubong bergerak keluar terlebih dahulu dan berbaris memenuhi kawasan hadapan tempat duduk
Jelas mereka merupakan benteng utama bagi mengelak sebarang kejadian tidak diingini menimpa sang puteri
Kemudian orang ramai mula mengeluarkan suara kekaguman masing-masing
Puteri Santubong muncul
Orangnya sangat rupawan
Wajahnya cerah bagai disimbah cahaya bibirnya sederhana mungil merah bagai bunga ros
Rambutnya lurus halus bersanggul bunga-bunga emas pakaiannya mempamerkan kebanggaan rakyat setempat dengan menzahirkan tubuhnya yang ramping
Pada bahu kanannya terkumpul pelepah-pelepah Burung Kenyalang
Di belakang tubuhnya pula terdapat kain panjang yang dipegang oleh beberapa orang dayang
Sebilah pedang terzahir di belakang pinggangnya
Pedang Ilang kebanggaan rakyat setempat dengan ukiran teramat indah pada sarungnya
Sang Puteri diiringi pembesar-pembesar kerajaan yang merupakan barisan panglimanya
Masing-masing lengkap berzirah dan berwajah tegang
Kebanyakan mereka merupakan wanita
Semua hadirin terpana dengan keindahan rupa Puteri Santubong
Keadaan menjadi sunyi sepi sehingga dapat kedengaran bunyi angin berbisik
Dayang-dayang yang memegang kain di belakang tubuh sang puteri melepaskan kain tersebut
Tertutup sepenuhnya tubuh Puteri Santubong
Kain itu jelas tebal diperbuat daripada bulu beruang
Kalian tahu akan tujuan kehadiran kalian ke mari
Aku memuji keberanian dan kesungguhan kalian
Peperangan boleh berlaku pada bila-bila masa sahaja memandangkan adindaku yang celaka itu tidak teragak-agak melancarkan serangan hendap tanpa mengira waktu
Maka aku tidak mahu memanjangkan ucapan
Aku mahu melihat pertarungan kalian
Kerajaanku di ambang kemenangan
Jika kalian mahu menjadi orang-orang yang mulia dan mendapat kelebihan yang banyak buktikanlah dalam Sayembara ini
Suara Puteri Santubong kedengaran lembut tetapi tegas
Merdu tetapi padu
Ya tuanku puteri  Aku akan tunjukkan  Akan kuberikan segalanya  Lapangan itu bergegar dengan sorakan semua terutama para pendekar yang teruja
Tidak kira lelaki atau perempuan semua bagaikan terbakar dengan bicara sang puteri
Bersemangat untuk membuktikan bahawa merekalah yang akan membawa kemenangan terulung kepada Istana Santubong
Kalangan pendekar lelaki pula jelas terzahir wajah penuh nafsu mungkin membayangkan bahawa mereka akan ada peluang untuk menawan hati Puteri Santubong jika mereka berjaya memenangi sayembara ini dan membawa kemenangan kepadanya kelak
Cik Cendana apakah engkau bersamaku Tiba-tiba Nirnama bersuara
Cendana terkejut dahinya berkerut-kerut
Apakah engkau bersamaku  Sudah semestinya
Tetapi apa maksudmu  Nirnama senyum seulas
Tanpa memberikan amaran dia terus melompat tinggi
Semua yang berada di situ terkejut dengan tindakan Nirnama
Nadim dan Jenin paling terpinga-pinga saat melihat Nirnama tinggi di udara melayang menuju gelanggang tengah
Apa yang dia lakukan Para pendekar perlu mengundi terlebih dahulu Nadim menepuk dahi
Para pengawal dan panglima Istana Santubong terperanjat dengan tindakan Nirnama bingkas bersiaga dengan menghunus senjata masing-masing
Bersedia untuk segala kemungkinan
Beberapa orang daripada kalangan mereka bergerak pantas ke hadapan Puteri Santubong bagi melindunginya
Kendatipun begitu Nirnama tidak menuju ke arah Puteri Santubong
Dia sekadar mendarat di gelanggang tengah
Setiap pasang mata yang berada di situ memandang ke arahnya
Termasuk Puteri Santubong
Kawasan lapangan itu kini hingar-bingar dengan suara ramai
Tidak sedikit yang memarahi Nirnama atas tindakannya
Apa geranganmu bersikap sedemikian wahai pendekar Kalian perlu mengundi terlebih dahulu Puteri Santubong berwajah tegang
Jelas dia murka
Suara tegas sang puteri juga membuatkan lapangan kembali senyap
Nirnama mengangkat sembah dan sedikit menunduk
Ampun tuanku puteri
Patik mahu mencadangkan sesuatu
Cadangan apa  Patik inginkan sayembara ini berakhir lebih awal
Kemudian patik pacal yang hina ini mohon izin untuk menghadap tuanku puteri
Semua yang ada terpempan
Termasuk Nadim dan Jenin
Cendana pula terpinga-pinga
Engkau mahu menamatkan sayembara ini lebih awal Langkah mayat aku terlebih dahulu  Kami berkelana jauh untuk ke mari bagi membuktikan kekuatan kami
Engkau tidak wajar mengganggu sayembara ini  Aku membayar harga yang mahal untuk menyertai sayembara ini bajingan  Sebaiknya kita bunuh sahaja pengacau ini
Dia mungkin dihantar Puteri Sejinjang  Lapangan itu kembali bergegar dengan suara ramai
Para pendekar dan srikandi mula menghunus dan mengacung senjata masing-masing
Puteri Santubong mengangkat tangan
Hingar-bingar itu kembali surut
Apa maksudmu wahai pendekar berparut Bagaimana engkau mahu menamatkan sayembara ini lebih awal Aku telah menyediakan banyak perkara untuknya
Matanya tajam menatap Nirnama
Tuanku puteri tetap akan dapat melihat sayembara ini berlangsung
Nirnama menebarkan pandangan redupnya kepada semua pendekar dan srikandi yang berada di lapangan itu
Hak kalian untuk membuktikan kehebatan juga akan masih aku hormati
Jadi Puteri Santubong berkerut dahi
Pandangannya masih setajam helang bagai mahu benar-benar menusuk tengkorak kepala Nirnama
Jadi aku mencadangkan agar semua pendekar di sini bertarung serentak menentang diriku
Semua yang ada tergamam
Tidak menyangka cadangan itu terpacul dari mulut seorang pendekar
Cadangan berani mati
Puteri Santubong sendiri terpempan dengan cadangan Nirnama
Apakah dia sudah gila Jenin sendiri tidak dapat menyembunyikan perasaannya
Apakah dengan begini rancangan kita akan berjaya Nadim menepuk dahi
Bagi Nadim Nirnama memang seorang pendekar yang hebat
Tetapi bertarung dengan 99 pendekar serentak Mereka ini bukan orang bawahan nan picisan
Saat ini Cendana mula memahami maksud kata-kata Nirnama kepadanya sebelum ini
Pantas dia melompat tinggi dan melayang ke gelanggang tengah sebelum mendarat ke sisi Nirnama
Sebaiknya selepas ini engkau menerangkan dengan lebih jelas
Cendana mendengus lembut sambil tersenyum manis kepada Nirnama
Nirnama hanya tersengih
Patik bersama pendekar ini tuanku puteri
Kami berdua mahu mencabar sekalian peserta menentang kami serentak
Cendana bersuara lantang
Lapangan itu kembali riuh
Bergegar dengan kemarahan ramai
Pasangan pendekar dan srikandi di gelanggang tengah itu bagaikan telah menghina mereka
Kalian akan mati  Angkuh  Kami tidak akan berbelas kasihan  Nirnama menatap tepat wajah Puteri Santubong
Pandangan redupnya dengan pandangan tajam Puteri Santubong bertaut
Kemudian sang puteri mengangkat tangan mendiamkan semua
Memandangkan engkau telah terlajak membakar kemarahan ramai di sini juga membuatkan aku teruja akan gerangan kalian berdua maka aku akan membenarkan hajat kalian
Puteri Santubong kemudian menggerakkan tangan ke kiri dan kanan mengarahkan pengawal-pengawalnya untuk kembali ke tempat masing-masing
Dia kemudian bersemayam di singgahsana yang telah disediakan khas buatnya
Nirnama tenang sahaja melihat pergerakan Puteri Santubong
Apakah dia akan memberikan kita masa untuk bersedia Cendana berdesir
Nirnama senyum segaris dan menggeleng
Sekarang Puteri Santubong menghayun tangan
Bagaikan halilintar yang berdentum para pendekar dan srikandi peserta Sayembara 100 Pendekar melompat dari tempat masing-masing bersama senjata yang terhunus menyerbu ke gelanggang tengah
Dengan nama Allah Yang Maha Perkasa lagi Maha Berkuasa
Nirnama membuka kekuda dua belah tangan terbuka siaga
Jika aku tidak mengenalimu aku akan menuduh engkau gila Nirnama
Cendana turut bersiaga sambil bibir mengoyak senyuman tajam
Para pendekar dan srikandi semakin menghampiri mereka
Mampus kalian berdua   Sekarang engkau terjun
Matanya membulat
Dia melihat ke bawah
Deburan air membingitkan pendengaran
Aliran air sungai yang menderu-deru di tepinya itu membuatkan jantungnya berdegup kencang
Apatah lagi apabila dia dapat melihat betapa tinggi air terjun di sisi telapak kakinya
Dia memandang kembali kepada Adiwaja
Lelaki tua renta itu sedang tersengih sambil wajahnya bagai separa mendongak
Engkau kata mahu mula melatih aku dengan seni silat  Benar
Tiga purnama aku berada di sini engkau hanya menggunakan aku untuk kerja-kerja berkuli
Potong kayu api dan mengangkutnya
Gembur tanah menggunakan tangan kosong bantu engkau bercucuk tanam
Cuci pakaian engkau
Ke hulu ke hilir mengumpulkan anak panah
Berlari mengejar arnab untuk dijadikan juadah
Banyak lagi perbuatan yang tidak ada kena mengena dengan silat
Hari ini engkau menyatakan latihanku baru akan bermula dan pengajaran pertama ia
Engkau guru atau aku guru  Dia terdiam
Perlahan-lahan dia memandang kembali ke bahagian bawah air terjun
Turunlah Satu suara kedengaran sayup
Terjun sahaja jangan takut Suara lain pula kedengaran
Kemudian tawa sayup-sayup kedengaran
Di dalam sungai di bawah air terjun itu dua tubuh manusia kelihatan melambai-lambai kepadanya
Tetapi itu tidak membuatkannya senang hati
Kedua-dua mereka merupakan orang dewasa berusia lebih 20-an
Aku guru atau engkau guru Adiwaja mengulang soalan tersebut
Engkau guru
Maka terjunlah
Dengan berat hati dia bergerak ke tebing air terjun
Dadanya berdegup semakin laju dan kencang ibarat segala pembuluh darah mahu meletup memercikkan darahnya ke sekalian arah
Engkau takut  Adiwaja berdiri di sisinya
Dua lengan baju Adiwaja beralun ditiup angin kuat di atas puncak air terjun ini
Dia perlahan-lahan mengangguk seraya menelan liur
Matanya menangkap susuk dua orang dewasa tadi yang sedang berenang-renang ke tebing sungai
Mereka berdua kelihatan bagaikan semut sahaja dari tempat dia berdiri
Terlalu tinggi air terjun di tepi telapak kakinya itu
Bagus
Itu tanda engkau hidup
Dia memandang Adiwaja
Rasa takut bukan tanda lemah
Rasa takut buat kita berjaga-jaga
Tinggalnya kita tidak mahu ditewaskan oleh rasa takut
Maka di situ kita melatih diri untuk berani
Setelah kita menilai keadaan dengan wajar tahu tindakan apa yang sepatutnya maka kita imbangi perasaan takut dengan ilmu dengan perancangan lantas kita menjadi berani untuk bertindak
Adiwaja menala wajah ke arahnya
Orang tua renta lagi buta itu sentiasa menutup bahagian matanya dengan potongan kain yang diikat di belakang kepala
Engkau perhatikan tubuhmu budak
Apakah engkau sama seperti tiga purnama lalu  Dia menundukkan kepala memandang tubuhnya
Badannya tidak lagi sama seperti awal-awal dia dibawa ke mari
Badannya lebih tegap walau tidaklah berotot terlalu besar dan sasa
Dia juga sebenarnya menyedari yang dirinya lebih tangkas dan pantas dalam menyempurnakan tugasan harian
Setiap kerja yang Adiwaja berikan kepadanya kebelakangan ini dapat dilakukan tanpa cepat merasa lelah sebagaimana awal-awal dahulu
Jika tiga purnama lalu aku minta engkau terjun dari puncak ini engkau hanya akan mati saat tubuhmu bertemu dengan permukaan sungai
Adiwaja bersuara lagi
Tetapi tubuhmu telah bersedia
Apakah engkau menyuruh aku melakukan itu semua untuk melatihku  Semenjak engkau mengekori aku dari Perkampungan Gapura engkau merupakan anak muridku
Setiap saat kemudian adalah didikanku kepadamu
Matanya membesar
Sekarang engkau guru atau aku guru  Engkau guruku
Maka percayalah kata-kataku bahawa engkau telah bersedia untuk melakukan lompatan ini
Takluki rasa takutmu
Tundukkan diri serahkan segalanya kepada Allah subhanahu wa taala kerana engkau telah memenuhi syarat untuk orang yang mahu bertawakkal yakni berusaha
Engkau telah berusaha memperkasa tubuhmu untuk lompatan ini
Dia memandang kembali ke bawah
Tarik nafasmu
Hubungkan dirimu dengan keimanan kepada Allah
Hanya dengan mengingati Allah hati akan menjadi tenang
Dia memejamkan mata
Mengawal pernafasan
Degupan jantung yang tadinya kencang perlahan-lahan surut dan kembali seperti biasa
Perjalananmu masih panjang
Tetapi engkau telah melepasi peringkat pertama
Engkau anak muridku
Pengamal Silat Tanpa Nama  Dia mengangguk
Sekarang dengan nama Allah terjunlah  Dengan nama Allah Yang Maha Perkasa lagi Maha Berkuasa  Dia terjun dengan jiwa yang merdeka   Semua yang memerhati semenjak awal tadi hampir sahaja tidak mengelipkan mata
Bahkan beberapa orang menggosok-gosok mata bagaikan tidak percaya dengan apa yang sedang dilihat
Para pengawal dan panglima Istana Santubong jelas terpana
Manakala mata Puteri Santubong pula membulat sukar hendak menerima apa yang sedang kelihatan di hadapannya
Sekitar lima puluh pendekar telah pun tumbang
Walaupun tiada nyawa yang melayang tetapi mereka tidak lagi dapat bangkit daripada perbaringan
Rata-rata hilang kesedaran pengsan
Tinggal sebahagian kecil yang masih sedarkan diri namun asyik mengerang kesakitan dan tidak pun dapat bangkit semula
Nirnama dan Cendana tangkas bertempur di gelanggang tengah
Mereka tidak lagi berada hampir antara satu sama lain
Nirnama di hujung gelanggang sementara Cendana di arah berlawanan
Lebih banyak pandangan tertumpu kepada Nirnama
Empat puluh pendekar dan srikandi cuba untuk menumbangkannya
Hanya lapan orang yang mencabar Cendana
Aku Beruang Waja Indera takkan ditewaskan oleh sesiapa  Seorang pendekar bertubuh sasa tinggi lagi besar menyerbu ke arah Nirnama dengan kedua-dua belah tangan persis tangan beruang
Boleh jadi dia benar-benar mengambil tangan beruang yang sebenar dan membaluti inderanya itu
Nirnama langsung tidak mempamerkan gerun
Nafasnya juga tidak turun naik
Walhal dia bertarung tanpa henti dan kebanyakan lawan yang tumbang adalah hasil jurus yang dilepaskannya
Apabila tangan Beruang Waja cuba menyambar tubuhnya Nirnama menunduk
Ketinggian dan tubuh besar Beruang Waja mungkin dilihat ramai sebagai kelebihan tetapi pada mata Nirnama tubuh sedemikian banyak kelemahannya
Pergerakannya perlahan dan banyak ruang terdedah
Bagaikan deruan angin Nirnama menyusup lebih rapat ke tubuh Beruang Waja dan melepaskan tumbukan terhadap kawasan kemaluan pendekar itu
Terbelalak mata Beruang Waja tersembur liurnya
Engkau masih ada kami  Seorang srikandi berambut panjang terpisah sepuluh di hujungnya dengan setiap hujung itu terikat senjata kecil lagi tajam
Dia melompat sambil berputar-putar dari belakang Nirnama membuatkan senjata-senjatanya turut berpusing-pusing
Nirnama yang tadi menghadap Beruang Waja menarik tangannya dan terus melompat tanpa memandang srikandi tersebut
Tangan Beruang Waja dicapainya dan tubuh besar itu terus dibanting Nirnama menghempap srikandi tadi yang tidak sempat pun memperkenalkan diri
Nirnama tidak berhenti di situ
Sebaik sahaja mendarat terus dia melancarkan satu sepakan membuatkan tubuh besar Beruang Waja melayang ke luar gelanggang dan menyambar lima lagi pendekar dan srikandi yang lain
Tujuh pahlawan terkeluar dari gelanggang dan tidak mampu bangkit hanya dalam masa sebentar cuma
Semua yang berada di lapangan itu tergamam
Nadim bersorak-sorai
Itulah dia Nirnama  Aku tahu dia menyimpan kelebihan yang besar tetapi aku tidak menyangka dia sehebat ini Jenin menepuk sisi bahu Nadim
Nadim ketawa
Sekarang engkau sudah tahu
Hah Cik Cendana juga tidak kurang hebatnya  Cendana tangkas melibas selendangnya
Hujung selendang itu tidak bersenjata sekadar digunakan untuk menangkap anggota tubuh lawan atau memasung mereka sebelum dia melancarkan serangan menggunakan jarum kecil yang disepit antara ibu jari dan telunjuknya
Jarum itu akan terbenam pada pusat-pusat penting di tubuh lawan membuatkan mereka tidak mampu bergerak dan tumbang
Namun lawan-lawannya bukanlah mudah untuk ditumbangkan sedemikian
Mereka memberikan tentangan yang hebat memandangkan mereka juga bukanlah pahlawan yang calang-calang
Tambah pula mereka menyerang Cendana secara beramai-ramai
Wajah Cendana sudah dibasahi keringat
Pun begitu Silat Sri Pelanduk yang diamalkannya membuatkan Cendana mahir dengan banyak jenis senjata kecil
Jarum-jarum kecilnya sentiasa ditebarkan membuatkan pergerakan lawan acapkali terganggu dengan serangan mengejut tersebut
Cendana akan mengambil peluang itu menyambar kaki atau tangan lawan menggunakan selendangnya sebelum membanting mereka atau membuatkan mereka saling berlanggaran
Engkau ini hanya pandai melakukan silap mata Aku Guruh Merah akan mengajarmu seni silat yang sebenar  Seorang lelaki bertubuh kurus kering dan bertopi tirus mengelak pantas serangan jarum-jarum Cendana
Dia terus menghampiri srikandi itu dan mahu menghunuskan sebilah parang
Cendana dengan tangkas mengambil langkah tidak terduga maju dan memanjangkan kakinya menghentam siku Guruh Merah menghalang parang itu daripada terhunus
Cendana melancarkan tendangan ke wajah pendekar tersebut
Guruh Merah tersungkur menghentam lantai gelanggang
Dua pendekar kembar muncul dari belakang Cendana melompat ke arahnya dengan masing-masing menujahkan tombak
Tetapi sudah dijangka oleh Cendana
Dia sempat berguling bilah dua tombak itu hanya mencuit kain yang melitupi kepalanya
Mujur dia bergerak pantas jika tidak pelitup kepalanya akan terobek
Belum sempat kedua-duanya mendarat Cendana sudah bangkit dan melancarkan beberapa batang jarum ke arah dua lawan tersebut
Jarum-jarum itu tepat mendarat ke leher mereka membuatkan kedua-duanya terus lumpuh dan jatuh menghempap Guruh Merah menggagalkan usaha pendekar itu untuk bangkit
Jangan takut dia hanya seorang  Terus Cendana diserbu lima lawan yang berbaki
Tidak sempat dia memperbaiki aturan nafas
Dadanya terasa sesak
Namun dipaksa juga untuk lincah mengelak serangan senjata-senjata lawan yang ditujahkan ke arahnya secara bertubi-tubi
Cendana menggunakan selendangnya untuk membalut tangan-tangan penyerang menarik mereka ke arahnya
Tiga tumbukan penuh bertenaga hinggap ke wajah tiga penyerang di tengah
Sementara dua lagi tersadung melepasi Cendana
Ketiga-tiga pendekar itu terundur beberapa tapak sebelum Cendana menyambung serangan dengan tangkas mencucuk jarum ke leher mereka
Ketiga-tiganya kemudian tumbang tidak lagi mampu bergerak
Celaka Guruh Merah berjaya mengesampingkan dua pendekar yang berada di atasnya
Segera dia menghunus parang
Cendana bersiaga untuk menerima serangan Guruh Merah
Hoi kalian berdua bangkit
Kita habisi perempuan sundal ini Guruh Merah mengherdik
Dua pendekar yang tersadung tadi tergesa-gesa bangkit
Kedua-duanya berkeris siap menghunus senjata
Tiba-tiba mata Cendana membulat
Hah kenapa Takut Guruh Merah mula mengacukan senjatanya ke arah Cendana
Cendana tersengih
Cela
Tidak sempat Guruh Merah menyempurnakan bicara sekitar lima pendekar melayang ke arah dia dan dua yang lain
Tubuh mereka bertembung dan semua tersungkur di hadapan Cendana
Uruskan mereka Sayup Nirnama melaung di celah-celah teriakan lawan
Pantas Cendana mengambil peluang itu mencucuk jarum-jarum ke leher pendekar-pendekar yang bergelimpangan di hadapannya
Kemudian dia menghenyak punggung terduduk
Walaupun dia merupakan seorang srikandi yang telah menewaskan banyak jaguh menentang puluhan lawan serentak adalah pengalaman baru baginya
Jika pahlawan-pahlawan itu hanya pahlawan picisan mungkin bukanlah satu kesukaran menentang mereka secara beramai-ramai
Tetapi para peserta Sayembara 100 Pendekar nyata bukan calang-calang
Peluh membasahi wajah
Dikesatnya dengan lengan baju
Pada masa yang sama pandangan melekat kepada Nirnama yang masih tangkas dan lincah menguruskan lawan-lawannya
Ada kagum yang bersadur cemburu mendatangi hatinya dengan kehebatan Nirnama
Silat Tanpa Nama
Berdesir nama silat itu meniti di bibirnya
Nirnama dilihat bergerak bagaikan angin
Tubuh lelaki itu bagaikan terlalu ringan hingga terkadang dia seperti terapung di udara
Pergerakannya terlalu pantas terkadang sukar hendak dikejar dengan mata
Dalam masa sebentar Nirnama akan mampu melepaskan tumbukan bertubi-tubi tanpa ada mata sempat menangkap pergerakannya
Ini membuatkan Nirnama mampu menjatuhkan serangan ke tempat-tempat penting di tubuh lawan sebagaimana yang Cendana lakukan dengan jarum-jarumnya
Tetapi Nirnama mampu melakukan serangan sedemikian dengan lebih berkesan memandangkan pergerakannya terlalu pantas
Nirnama bagai bersatu dengan angin
Menderu tanpa dapat dihalang pergerakannya
Seperti angin tatkala berhadapan dengan hadangan akan bertukar haluan mengikut permukaan hadangan
Lawan Nirnama berbaki lima orang sahaja
Selain lima orang itu semua telah bergelimpangan sama ada di sekeliling Nirnama atau di luar gelanggang
Masing-masing tidak lagi mampu bangkit semula
Ini membuatkan kelima-lima lawan itu saling berpandangan
Teragak-agak akan siapa yang mahu menyerahkan terlebih dahulu sebagai mangsa Nirnama yang seterusnya
Kalian boleh menyerah kalah jika mahu
Kita akan menjimatkan masa
Demi masa sesungguhnya manusia itu berada dalam kerugian
Nirnama mendepangkan tangan
Kurang ajar  Angkuh  Ayuh  Mereka berlima hilang pertimbangan
Mungkin gerun sebenarnya telah menyelinap ke dalam jiwa mereka
Tetapi bicara Nirnama membuatkan mereka cuba menafikan perasaan tersebut lantas membuat tindakan terburu-buru menyerbu Nirnama tanpa perancangan yang jelas
Tidak menanti mereka berlima datang kepadanya serentak Nirnama menyerbu ke hadapan
Lawan pertama dijamu dengan satu libasan ke lehernya sehingga mata lawan itu menjadi putih semuanya
Tubuh gagah itu terus longlai
Lawan kedua menjulurkan sebilah tombak dari belakang
Tetapi Nirnama sempat menyendeng untuk mengelak
Terus dia menangkap batang tombak yang terjulur itu dan menariknya ke hadapan membuatkan lawan meluru lebih pantas ke arah tubuhnya
Kaki Nirnama naik ke belakang mencecah dagu lawan
Terangkat penyerang kedua itu
Belum sempat kakinya menyentuh bumi Nirnama sepantas kilat menarik kaki lawan kembali dan berputar di udara melancarkan serangan dari atas
Dia menyepak kepala penyerang tersebut membuatkan tubuh lawan jatuh serta-merta menghentam lantai gelanggang dengan sebegitu keras
Tindakan Nirnama membuatkan tiga lawan terakhir takjub lagi terkejut
Langkahan mereka menyerbu Nirnama terbantut
Apabila Nirnama mendarat dia pantas berguling ke kiri merapatkan diri dengan lawan ketiga
Satu tumbukan keras hinggap kepada celah peha pendekar tersebut
Pendekar itu menjerit kesakitan mengepit kedua-dua kaki dan tumbang di situ juga
Dua yang lain bagaikan terjaga daripada lena akibat jeritan itu
Seorang menggunakan pedang sundang manakala seorang lagi menggunakan tekpi berkembar
Kedua-duanya mara dengan pantas
Lawan berpedang sundang melompat ke arah Nirnama sedang yang menggunakan tekpi meluncur ke bawah untuk menyerang dari arah berlawanan
Namun begitu mereka berdua tidak sempat menyambar tubuh Nirnama apabila pendekar berparut itu dengan begitu tenang berundur dua tapak pada saat akhir menyebabkan serangan kedua-duanya hanya menyambar angin
Kedua-duanya kemudian berlanggar sesama sendiri
Ini menjadikan kedua-duanya menjadi kelam-kabut
Nirnama pantas membuka kekuda dan bergerak setapak demi setapak dengan kedua-dua tangan mengacah untuk melancarkan serangan
Menyebabkan lawan-lawannya itu cacamarba cuba menjarakkan diri sehingga terpaksa mengengsot di atas gelanggang
Nirnama berhenti
Apa kata kalian menyerah sahaja
Selamatkan diri kalian daripada kesakitan yang tidak perlu
Allah melarang seseorang sengaja mencampakkan diri ke dalam kemudaratan
Nirnama menatap mereka dengan pandangan redup
Kedua-duanya berpandangan sesama sendiri sebelum masing-masing kembali memandang Nirnama dan mengangguk pantas
Kami menyerah kalah Kedua-duanya mengangkat tangan
Cendana yang melihat semua itu tersenyum lebar sambil menggeleng
Kagumnya kepada Nirnama bertambah mekar
Dia kemudiannya bangkit
Perlahan-lahan mengangkat tangan
Aku juga menyerah kalah
Ini menjadikan Nirnama peserta tunggal yang masih berdiri dan tidak ditumbangkan
Seluruh lapangan senyap sunyi
Semua nyata terpana dengan apa yang disaksikan oleh mereka
Ya Nadim memecahkan kesunyian dengan bersorak mengacung penumbuk ke udara
Ketika itulah lapangan Istana Santubong bergegar dengan jeritan kekaguman semua
Bahkan para pengawal dan panglima Istana Santubong bangkit daripada duduk dan mengenepikan senjata masing-masing memberikan tepukan gemuruh
Tidak pernah mereka melihat pertarungan sedemikian rupa melainkan di medan pepeperangan
Untuk seorang pendekar menumbangkan puluhan lawan dalam masa yang tidak terlalu panjang benar-benar menakjubkan mereka
Sayembara 100 Pendekar yang sepatutnya berakhir lusa telah pun berakhir
Nirnama perlahan-lahan mengangkat sembah ke arah Puteri Santubong dan menunduk
Cendana di sisinya turut melakukan hal yang sama
Tepukan yang bergemuruh masih belum berhenti
Puteri Santubong bangkit dari singgahsana
Riak wajah menggambarkan bahawa dia sendiri masih tidak mampu mempercayai apa yang sedang terbentang di hadapan matanya
Sang Puteri mengangkat tangan
Segala riuh-rendah terus terhenti
Para pengawal kembali bersama senjata masing-masing
Panglima-panglima Istana Santubong kembali duduk
Seluruh lapangan kembali senyap dan sunyi
Semua menanti sang puteri untuk bersuara
Nampaknya dengan adanya engkau wahai pendekar kemenanganku telah pun menjadi kepastian
Dia tersenyum lebar
Apa namamu wahai pendekar Apakah engkau dari mana-mana sekolah persilatan terkenal Jaguh dari kampung mana  Ampun tuanku puteri Nadim berlari ke sisi Nirnama dan mengangkat sembah
Berkerut dahi Puteri Santubong melihat keadaan itu
Pandangannya yang lembut bertukar tajam
Nirnama dan Cendana melihat ulah Nadim dan membiarkan sahaja
Dia terkenal sebagai Nirnama tuanku puteri
Nadim menundukkan kepalanya lebih rendah sambil tangan kekal mengangkat sembah
Nirnama Puteri Santubong menyentuh dagu
Tanpa nama  Benar tuanku puteri
Hah patik yang menemani kelananya beberapa hari ini pun tidak mengetahui akan nama sebenarnya
Dia orangnya berahsia
Menarik
Misteri
Mungkin kemisterianmu itu akan menambah gerun kepada bala tentera adindaku kelak
Bersama-sama kemenangan menjadi pasti Puteri Santubong tersengih girang sambil mengepal penumbuk
Ampun tuanku puteri
Patik ke mari tidak berhajat untuk menjadi boneka sesiapa
Lembut Nirnama bersuara
Tetapi Puteri Santubong terpegun mendengarnya
Kecelakaan apa yang baru meluncur di bibirmu wahai Nirnama Gerahamnya diketap keras
Beberapa panglimanya sudah bangun bersiap menghunus senjata
Bicara Nirnama itu dianggap suatu kebiadaban
Patik hadir membawa kebenaran akan hakikat sebenar Putera Serapi
Mata Puteri Santubong terbuntang saat cinta hatinya disebut
Hakikat sebenar Putera Serapi cinta hatiku Sebelah keningnya terangkat
Para pengawal Puteri Santubong bersiaga dengan senjata masing-masing
Perlahan-lahan terhunus
Semua bersedia sekiranya sang puteri memberikan arahan untuk mereka menghabisi Nirnama
Dia tidak lain merupakan pengamal sihir yang dihantar Jagat Suci bagi memporak-perandakan Kerajaan Serawa dengan membenih sengketa antara tuanku puteri dan Puteri Sejinjang
Tuanku berdua telah terkena sihirnya
Apa Suara Puteri Santubong memetir
Berani engkau melemparkan tuduhan sedemikian rupa Seorang panglima terus mengacukan pedangnya ke arah Nirnama
Dia turun dari tempat duduknya dan berjalan ke arah gelanggang
Nadim jadi cemas
Cendana pula terus bersiaga
Namun begitu Nirnama masih bertenang dengan tidak membuka sembahnya
Tuanku Puteri Santubong sekiranya patik didapati berbohong patik rela dipancung di hadapan sekalian rakyat Kerajaan Serawa Nirnama meninggikan suara
Semua yang berada di situ tercengang dengan keberanian Nirnama
Puteri Santubong sendiri tersentak
Langkahan panglimanya yang telah maju juga terbantut
Lapangan itu menjadi senyap dan sunyi buat kesekian kalinya
Rantai besi saling bertemu bergemerincing di celah-celah dengusan kuda dan bunyi angin yang menderu lembut
Kegelapan malam yang menyelimuti langit ditebat dengan cahaya lantera yang dibawa beberapa orang tentera Istana Santubong
Apakah kalian sudah bersedia untuk menemui kematian Puteri Santubong bersuara separa melaung dari atas kudanya
Dia berada di tengah-tengah barisan
Di kiri kanan dan hadapannya tiga orang panglima turut berkuda
Di sekeliling mereka sekitar sepuluh orang tentera pejalan kaki
Di luar barisan tentera itu kelihatan Nirnama Cendana Nadim dan Jenin
Bergari sesama mereka berjalan dalam satu barisan sambil dikawal oleh sekitar sepuluh lagi tentera pejalan kaki
Di hadapan dua puluh orang tentera dipimpin dua orang panglima semuanya berkuda
Di belakang pula dua puluh orang tentera yang baki dipimpin seorang panglima
Panglima itu sahaja yang berkuda
Berkekuatan enam puluh tentera enam panglima Puteri Santubong membelah kepekatan malam dengan pergerakan yang sangat berhati-hati
Jangan diam sahaja saat aku melontarkan soalan Puteri Santubong mengherdik
Nirnama memandang ke arah Puteri Santubong
Tuanku puteri sepatutnya bertanya kepada diri sendiri apakah tuanku puteri telah bersedia untuk bertemu dengan kebenaran  Nirnama janganlah buat tuanku puteri lebih murka Nadim menyampuk
Cendana hanya menggeleng
Jenin pula membisu
Semenjak awal dia banyak meluangkan masa menatap keindahan paras Puteri Santubong dari jauh
Mereka berempat telah menjadi tawanan Puteri Santubong semenjak Sayembara 100 Pendekar tiga hari yang lalu
Dengan keberanian Nirnama Puteri Santubong menyahut kata-kata pendekar berparut itu dengan cuba menyusun pertemuan dengan Putera Serapi
Memandangkan Putera Serapi masih dengan rajuknya dia tidak mahu ke Istana Santubong
Tetapi Putera Serapi mengajak Putera Santubong untuk bertemu dengannya di Gunung Serapi
Sepanjang tiga hari itu Nirnama Cendana Nadim dan Jenin dipenjarakan di Istana Santubong
Tetapi mereka diberikan makan dan minum
Tinggal tidak mandi sahaja
Mereka dibenarkan keluar dari penjara untuk melunaskan hajat sahaja
Itu sahaja kemuliaan yang diberikan kepada mereka
Nadim paling banyak merungut sepanjang waktu itu
Menyatakan yang Nirnama sewajarnya mengikut rancangan asal supaya mereka menjadi orang yang diberikan kepercayaan terlebih dahulu oleh Puteri Santubong kemudian barulah didedahkan hakikat Putera Serapi
Nirnama seperti biasa tidak melayan karenah Nadim
Dia banyak tersenyum nipis
Cendana pula walau terpenjara nampak bahagia dan tenang
Apatah lagi ulah Nadim sentiasa mencuit hatinya
Sekali-sekala mereka cuba mencungkil rahsia Nirnama
Asal usulnya ilmu persilatannya bahkan nama sebenarnya
Tiada satu pun yang Nirnama kongsikan secara jelas
Hanya secebis di sana dan di sini
Itupun samar-samar menyebabkan akhirnya Nadim berputus asa dengan Nirnama
Jenin mengambil peluang itu untuk belajar berkenaan Islam
Untuk itu Nirnama akan ringan mulut
Ini menjadikan perbualan mereka sepanjang di penjara bagaikan kuliah-kuliah agama
Nirnama banyak mengajar mereka bermula dengan Rukun Iman dan Rukun Islam
Seperti biasa walau di dalam penjara Nirnama tidak mengabaikan kebiasannya
Semua dilaksanakan tanpa gagal
Setiap sehari dia akan ke tandas sekali cuma
Ketika itulah dia akan berwudhu dan berusaha menjaga wudhunya sepanjang hari
Sekiranya wudhunya terbatal dia akan menggunakan debu-debu pada dinding penjara untuk menggantikan air wudhu dengan satu perlakuan dinamakan tayammum
Ketenangan Nirnama mengharungi hari-hari di penjara membuatkan mereka yang lain turut tenang dan tidak gusar
Bahkan pengawal yang menjaga penjara mereka juga kehairanan yang mereka kadang-kadang akan tertawa dan berbual-bual
Bukannya gusar dan gelisah
Jika Allah itu benar ada mengapa dia meletakkan kita dalam keadaan sebegini  Hidup adalah ujian Jenin
Apakah manusia itu mengira mereka akan dibiarkan berkata: kami telah beriman sedangkan mereka belum lagi teruji  Al-Quran  Nirnama mengangguk
Al-Ankabut ayat kedua
Nabi Allah Yusuf pernah dipenjara
Nabi Allah Yunus pernah terpenjara di dalam perut ikan besar
Rasul kita Muhammad terpaksa bersembunyi di dalam gua selama tiga hari
Tetapi dalam setiap penjara itu jiwa mereka hidup kerana yakinnya mereka dengan kewujudan Allah bersama mereka
Allah bersama kita sekarang  Dan sekiranya hamba-hamba-Ku bertanya berkenaan Aku katakanlah: Maka sesungguhnya Aku amat dekat
Al-Quran juga  Al-Baqarah ayat 186
Apakah Allah akan mengeluarkan kita daripada keadaan ini Nadim yang sedari tadi khusyuk mendengar mula mencelah
Sebagaimana Dia membebaskan Yusuf Yunus dan Rasul kita Muhammad
Dengan pertolongan-Nya
Nirnama tersenyum lebar dan pandangannya jatuh kepada Cendana
Jenin dapat melihat yang pandangan mereka berdua bertaut buat beberapa ketika
Cendana tersenyum manis membalas senyuman Nirnama
Kedua-duanya kemudian bagai tersedar dan masing-masing mengalihkan pandangan
Aku tidak pasti aku dapat beriman sebagaimana engkau beriman
Iman itu perlu dipupuk
Ia tidak muncul secara tiba-tiba
Perlukan tadabbur
Tadabbur  Pemerhatian
Muhasabah
Bermula dengan melihat alam dan berfikir
Melihat bagaimana unsur-unsur alam berhubung sesama mereka lihat walau semuanya berbeza tetapi saling melengkapi membentuk sebuah aturan kehidupan
Tumbuh-tumbuhan air udara matahari haiwan-haiwan bahkan najis mereka dan kita manusia
Lihatlah tubuh badan kita
Pancaindera kita
Dalaman kita
Semua berbeza peranan tetapi bersatu untuk kita menjalani hidup dengan baik
Mengapa tiada perlanggaran sesama ciptaan ini pada ukuran yang besar  Semua bagaikan berfikir
Hatta Cendana yang seperti sudah benar-benar mengamalkan Islam
Apakah semua ini terhasil sedemikian rapi sedemikian saling melengkapi secara tiba-tiba Nirnama bersuara lagi
Apakah engkau pernah buat sesuatu tanpa apa-apa perancangan Apa yang berlaku kemudian  Biasanya kelam-kabut serba-serbi tidak kena
Jadi bermakna  Hah bermakna alam ini ada penciptanya  Nirnama senyum panjang
Yang demikian adanya Allah Tuhan kamu tiada Tuhan melainkan Dia yang menciptakan segala sesuatu maka abdikanlah diri kamu kepada-Nya
Dan Dia-lah yang mentadbirkan segala-galanya
Ayat itu dibacanya sebegitu lancar dan jelas
Suasana penjara ketika itu menjadi senyap dan sunyi
Hatta Nadim tidak berceloteh
Aku bersaksi bahawa Allah ialah Tuhan dan tiada Tuhan melainkan Allah
Dan bahawa Muhammad itu pesuruh Allah  Semenjak itu Nirnama menamakannya Muhammad Jenin
Nadim memanggilnya sebagai Mat Jenin
Itu peristiwa dua hari lepas
Semalam pengawal memberitahu bahawa Putera Serapi menjemput Puteri Santubong untuk ke istananya
Hari ini mereka dibawa bersama-sama untuk melihat pengakhirannya
Apakah angan-angannya untuk melihat Kerajaan Serawa aman damai dan kembali tenteram akan berakhir dengan lehernya terputus dari badan  Apakah terlalu tinggi angan-angannya untuk berdamping dengan Puteri Santubong  Dia inginkan Puteri Santubong yang dahulu
Yang sering turun menyantuni rakyat
Yang selalu menggamit pandangannya
Kecantikan puteri itu masih tidak pudar tetapi serinya telah tiada
Wajah Puteri Santubong sentiasa tegang
Seperti sekarang
Sang Puteri masih tidak bertindak balas kepada bicara Nirnama
Bagaikan tercengang
Tuanku puteri jika diizinkan aku berbicara
Jenin memberanikan diri
Pantas Puteri Santubong memandangnya dengan pandangan tajam
engkau perlu akui keadaan Kerajaan Serawa hari ini bukan apa yang Raja Dewata Mulya impikan
Sebagai anak jati Kerajaan Serawa menjadi satu keperitan buatku melihat tuanku puteri berkeadaan nanar sebegini terhadap Putera Serapi
Sedangkan dia bukan orang sini tuanku puteri
Mat Jenin Janganlah ditambah murka tuanku puteri
Aduhai
Nadim bagai mahu menghantuk kepalanya pada gari di tangan
Berani eng
Salah seorang panglima mahu melibas Jenin dengan tombaknya tetapi Puteri Santubong pantas menghalang dengan memanjangkan tangan
Engkau adalah pemuda yang tiba-tiba naik ke pentas saat aku mahu memenjarakan mereka bertiga bukan   Jenin mengangguk
Benar tuanku puteri
Mengapa engkau tidak lari sahaja ketika itu  Mereka bertiga ini pengembara dari Tanah Semenanjung tuanku puteri
Ke mari cuba mendamaikan keadaan
Singgah di geraiku yang tidak seberapa
Setiap hari aku sering bercerita akan angan-anganku untuk melihat Kerajaan Serawa kembali makmur aman dan tenteram
Orang ramai hanya mentertawakan aku
Tetapi tidak mereka tuanku puteri
Untuk menjadikan angan-angan itu bukan sekadar mimpi mereka telah bersamaku
Mustahil aku meninggalkan mereka
Puteri Santubong bagai hilang kata-kata mendengar bicara Jenin
Apa namamu  Jenin tuanku puteri
Muhammad Jenin
Hah panggilan pendek Mat Jenin sahaja tuanku puteri
Nadim mencelah
Beberapa tentera dan panglima tertawa kecil dengan ulah Nadim
Budak nakal itu benar-benar mampu membuatkan orang lain tergeletek
Tetapi Puteri Santubong tidak terkesan
Wajahnya kekal tegang memandang Jenin dengan tajam
Dia kemudian hanya berdiam dan memandang ke hadapan
Kita akan tahu segala kebenaran tidak lama lagi
Puteri itu mendengus
Jenin menghela nafas
Dadanya bagai dihimpit saat berbual dengan Puteri Santubong tadi
Tidak sangka dia akan dapat berbicara secara langsung dengan sang puteri dalam angan-angannya
Bagus Jenin
Aku bangga dengan engkau
Cendana berdesir sambil menoleh ke arahnya
Jenin tersenyum
Dia dapat melihat Nirnama turut tersenyum
Namun senyuman Nirnama itu tiba-tiba pudar
Tuanku puteri Suara Nirnama meninggi
Apa lagi kebiad
Ada gerombolan manusia sedang mara ke arah kita
Dengan pantas
Aku yakin mereka bakal menyerang hendap
Mata Puteri Santubong membulat
Bagai
Tidak ada masa lagi
Kalian semua bersedia  Dalam masa sebentar Nirnama melepaskan diri
Gari yang mengikat tangannya bagaikan dedaun kering
Terlalu mudah dibinasakan dengan rentapan yang tidak begitu kuat
Tentera-tentera yang mengawal Nirnama menjadi terkejut
Namun belum sempat mereka menyerang Nirnama pendekar berparut itu terlebih dahulu membebaskan Cendana dengan tangan kosong
Gari di tangan Cendana direngkuhnya mudah
Bebaskan yang lain  Nirnama terus melompat tinggi melayang ke arah Puteri Santubong dan tunggangannya
Seluruh barisan tentera Istana Santubong gempar dan kelam-kabut
Bertahan semua  Nirnama memegang Puteri Santubong dan melompat menjauhi tunggangan sang puteri
Ketika ini bunyi deruan kedengaran
Tidak lama kemudian hujan panah berlaku
Menebak beberapa tentera di  sisi barisan
Bertahan Panglima-panglima Istana Santubong mengangkat perisai
Tentera-tentera melakukan hal yang sama
Hujan panah yang seterusnya tidak memperapa-apakan mereka
Nirnama dan Puteri Santubong sudah terbaring di tanah sementara Cendana telah membebaskan Jenin dan Nadim
Mereka berlindung di bawah perisai para tentera Istana Santubong
Engkau
engkau menyelamatkan aku Puteri Santubong memandang Nirnama
Mereka berdua dalam keadaan berdakapan menjadikan wajah mereka hampir sahaja bersentuhan
Nirnama pantas bangkit sambil bibirnya terkumat-kamit
Astaghfirullah
Allahumma inni zolamtu nafsi zulman kathira wa la yaghfirudzzunuuba illa anta
Mereka akan menggempur kita
Jenin bersuara sambil mencabut sebatang anak panah dari perisai tentera terhampir
Panah-panah ini milik Istana Sejinjang tuanku puteri
Puteri Santubong bangkit merampas anak panah tersebut
Mendengus dan mengangguk
Anak panah itu dilemparnya ke tanah
Pantas dia mencapai pedang
Bagaimana mereka boleh mengetahui kehadiran kita ke Istana Serapi Perjalananku ini merupakan rahsia dan tidak diumumkan
Hanya
Kalamnya mati tatkala dia menyedari sesuatu
Celaka Dia mengetap geraham
Matanya berkaca-kaca
Hulu pedang dipegangnya erat
Mereka tidak akan berjaya pada malam ini
Kita akan terima gempuran mereka dan musnahkan semuanya Puteri Santubong menjulang pedangnya
Baik Seluruh tentera melakukan hal yang sama sambil bersedia
Bulatan besar mengelilingi Puteri Santubong dilakukan dalam masa yang sekejap sahaja
Akar kepada sengketa tuanku puteri dengan Puteri Sejinjang adalah Putera Serapi
Jika kita cabut akar itu kalian tidak akan perlu saling memusnahkan
Nirnama memandang tepat ke arah Puteri Santubong
Apa engkau fikir aku akan berdamai dengannya saat genting ini  Aku sudah mengenali haruman Putera Serapi
Dia berada berhampiran kita
Berkemungkinan besar bersama kembar tuanku puteri
Ayuh bersamaku kita akan terus berhadapan dengan mereka
Cendana Nadim dan Jenin saling berpandangan
Puteri Santubong memandang panglima-panglimanya
Dia bagaikan mahu mengajak mereka bersama-samanya
Tuanku puteri Jenin pantas mencelah
Terus pandangan semua orang tertala kepadanya
Pada hemat patik ada baiknya hanya tuanku puteri dan Nirnama yang bergerak ke sana
Biarlah yang lain berada di sini bertahan
Dengan itu mereka tidak akan dapat menjangka pergerakan tuanku puteri
Nirnama aku yakin mampu bergerak dengan lincah dan tuanku puteri akan selamat bersamanya
Cendana perlu bersamaku
Nirnama memandang Cendana
Entah mengapa koyak bibir Cendana dengan senyuman tatkala Nirnama menyebut namanya
Pantas dia mengangguk dan terus ke sisi Puteri Santubong
Kita perlu bergerak sekarang
Mereka sudah bersiap untuk menggempur
Puteri Santubong mengangguk
Baru sahaja bergerak selangkah dia berpaling semula
Muhammad Jenin ya  Jenin yang baru sahaja hendak bersiap untuk menyertai pertempuran ini segera berpaling
Pantas dia mengangguk dan mengangkat sembah
Ya tuanku puteri
Para panglima saat kalian kesempitan ambil pandangan pemuda ini
Kalian mungkin memerlukannya
Pastikan pemuda ini dan budak itu hidup saat aku kembali
Kami dengar tuanku puteri  Mata Jenin bersinar-sinar
Cendana mengangkat dua ibu jarinya ke arah Jenin
Nadim menyiku-nyiku pemuda itu
Ayuh tuanku puteri   Hah  Dia terjaga dengan mata yang terbelalak
Dari wajah ke dada dia dibasahi keringat
Jantungnya berdegup kencang
Dadanya berombak hebat
Apabila keadaan dirinya kembali sedikit tenang dia memerhati sekeliling
Kekanda-kekanda seperguruan masih lena demikian juga gurunya
Mujur mimpi ngerinya tidak mengejutkan mereka
Tangan kanan menyentuh dada
Degupan jantung masih kuat
Geraham diketapnya
Dia berdiri lalu keluar ke halaman
Nafas ditariknya dalam-dalam terus berusaha untuk menenangkan diri
Amarah yang sekian lama dikuburkan di dasar jiwa rupanya masih membara mula menyala-nyala dek mimpi ngeri yang tidak diundang tadi
Tanpa menunggu dirinya betul-betul tenang terus tumbukan dan tendangan dilepaskan
Sudah setahun dia menetap di sini
Adiwaja mula melatihnya dengan ilmu persilatan semenjak beberapa purnama lalu
Sungguhpun begitu dia tahu bahawa kekuatannya masih belum sampai ke tahap yang mampu membolehkan dia berhadapan dengan Jagat Suci
Bahkan hendak mencapai kehebatan kakanda-kakanda seperguruannya pun dia belum mampu
Arrgh  Dia melepaskan tumbukan dan tendangan sarat amarah
Bertalu-talu tanpa jeda
Udara kosong menjadi mangsa
Keringat kembali membasahi tubuh
Setiap serangan bagai diiringi simbahan hempedu di jiwa
Entah buat kali ke berapa dia termimpikan nasib penduduk Perkampungan Gapura di tangan Jagat Suci
Satu persatu wajah penduduk kampung yang disemadikannya dalam pusara tanpa tanda itu kembali terbayang di jiwa
Berakhir dengan wajah ayahanda dan bondanya sendiri
Api dendam dan kesumat dalam jiwanya tidak pernah padam
Setiap hari dia melalui latihan Adiwaja dengan sabar kerana membayangkan bahawa dia akan mampu menumbangkan Jagat Suci seterusnya menuntut bela atas kematian ayahanda dan bondanya orang-orang kampungnya dan rakan-rakan sepermainannya
Dia mula bergerak tidak lagi kekal di satu tempat
Dia menghampiri sebatang pokok besar yang terdekat
Pokok itu mula menjadi mangsanya
Tumbukan demi tumbukan tendangan demi tendangan
Batang pokok itu mula menerima kesan tetapi tidak cukup untuk retak apatah lagi tumbang
Melihat keadaan itu hatinya bertambah perit
Lantas dipaksakan seluruh kekuatannya pada setiap serangan
Jika dia masih selemah ini bagaimana dendam itu akan boleh dilunaskannya  Hiaaargh  Satu tumbukan keras sepenuh tenaga dilepaskan
Batang pokok di hadapannya bergegar hebat beberapa helai daun berguguran tetapi pokok itu sendiri tidak retak mahupun tumbang
Dadanya berombak kencang
Keringatnya menitik-nitik ke tanah
Perlahan-lahan dia melutut
Bahunya kemudian terenjut-enjut
Dia menangis teresak-esak
Sakitnya dendam yang dipikul jiwanya bertambah sakit melihat dia masih belum mampu untuk berhadapan musuhnya
Dendam itu merosakkan
Satu suara datang dari belakang membuatkan bahunya naik secara tiba-tiba
Terperanjat
Pantas dia berpusing
Adiwaja sedang berdiri sekitar sedepa darinya
Tok guru Dia terus berdiri dan menunduk hormat
Gurunya sekadar meleret sengihan panjang
Dendam itu merosakkan
Kalam itu diulang semula
Dahinya berkerut-kerut
Dia bukan tidak dengar kalam itu pertama kali tadi
Bahkan sepanjang latihan bersama Adiwaja gurunya itu telah mengulang kalam yang sama berkali-kali
Mudah untuk tok guru berkata demikian
Aku menguburkan 523 orang kampungku
Dalam bilangan itu ayahanda dan bondaku rakan-rakan sepermainanku Dia berteriak marah
Dendam takkan membuatkan engkau mampu membela mereka menumbangkan Jagat Suci
Adiwaja berbicara perlahan
Wajah gurunya itu tidak ditalakan ke arahnya
Wajah gurunya itu tertala ke arah langit malam
Dendam hanya akan membuatkan engkau tersasar
Sesat dan rosak
Habis apakah aku perlu memaafkan sahaja Jagat Suci Jika demikian buat apa kita berlatih di sini Buat apa tok guru melatih kakanda-kakanda itu  Untuk menumbangkan Jagat Suci
Jadi  Bukan kerana dendam
Tetapi kerana Jagat Suci itu perosak masyarakat mengheret mereka ke arah syirik dan khurafat mengancam orang-orang beriman
Seorang yang zalim dan jahat
Dia terdiam
Aku hilang kedua-dua belah mata dan tanganku angkara Jagat Suci
Engkau fikir aku tidak faham apa yang engkau sedang lalui  Sekarang pandangan Adiwaja tertala tepat ke arahnya
Seakan-akan gurunya itu dapat melihat
Mari tunjukkan aku kekuatanmu
Adiwaja menggerakkan sedikit kepala bagai mencabarnya untuk melancarkan serangan
Dia mengetap geraham
Panas jiwanya masih belum surut
Cabaran itu disahutnya tanpa bertangguh ibarat orang mengantuk disorongkan bantal
Terus dia memecut
Tubuhnya kemudian melayang dan tendangan dilancarkan
Sekarang dia sudah mampu menendang dua kali berturut-turut dalam satu lompatan
Namun Adiwaja mengelak dengan tenang
Tendangan pertama dielak dengan sekadar sendengan tendangan kedua dielak dengan menjarakkan diri hanya seinci
Kemudian tubuh Adiwaja terus melanggar tubuhnya yang baru mendarat membuatkan dia hilang keseimbangan dan hampir sahaja terjatuh ke tanah
Mujur dia sempat mengimbangkan diri kaki masih kejap di lantai bumi
Kedua-dua belah tangan diangkat menghadap Adiwaja
Gurunya kekal berdiri tenang bagai tidak berada dalam pertarungan
Dendam memandu seranganmu
Engkau fikir seranganmu penuh kuasa tetapi kosong
Namun guru  masih mengelaknya Dia berteriak dan meluru ke arah Adiwaja
Kali ini Adiwaja tidak bergerak
Tiada tanda mahu mengelak
Dia melancarkan satu tumbukan sepenuh kekuatan
Tepat mendarat ke perut Adiwaja
Dia tersengih lebar
Beberapa ketika kemudian baru dia menyedari yang tumbukan tersebut langsung tidak memberikan kesan kepada gurunya itu
Terus perutnya dijamu lutut Adiwaja membuatkan dia terundur beberapa tapak sebelum terjelepok dan muntah
Serangan yang nampak biasa-biasa sahaja tetapi dapat dirasakan kekuasaannya
Apabila engkau marah engkau lupa akan cara serangan yang betul
Bagaimana kekuatan dibentuk bagaimana menarik kekuatan dari otot alam sekeliling
Engkau tidak memberikan tumpuan
Seranganmu lemah kemudian terdedah banyak kepada serangan balas musuh
Jadi Dia berteriak
Amarahnya semakin membara
Aku akan berlatih lebih lagi
Menjadi lebih kuat  Bagaimana Jika perkara asas pun tidak selesai
Wajah Adiwaja tertala tepat ke arahnya
Walau bahagian mata gurunya itu ditutupi kain dia bagaikan ditusuk pandangan orang tua itu
Selepas pancainderaku dirampas Jagat Suci aku juga marah dan diselubungi dendam
Ilmu persilatanku bagaikan lumpuh tanpa tangan dan pandangan
Isteriku meninggalkan aku kerana aku cacat
Semua itu membuatkan jiwaku parah dengan luka yang amat parah lagi dalam
Setiap hari aku berfikir bagaimana mahu menamatkan riwayat Jagat Suci di dalam pasungannya itu
Dendam membuatkan aku hampir sahaja terjebak dengan sihir  Dia tidak meningkah
Adiwaja tidak pernah berkongsi hal ini dengannya
Gurunya itu mula menghela nafas panjang
Dendam itu benar-benar merosakkan
Aku mujur punya sahabat yang baik Sultan Mansur
Dialah yang menarikku keluar dari kegelapan
Aku kemudian meminta izin tuanku berhenti sebagai Laksamana Utama dan mengembara serata dunia untuk menambah ilmu agama dan memperkemaskan ilmu persilatan
Mensyukuri nikmat Allah atas nikmat-Nya yang masih berbaki dan belajar hidup dengan keadaanku yang sebegini
Air matanya perlahan-lahan berguguran membasahi lantai bumi
Bahunya terenjut-enjut
Dia bukan tidak memahami penyampaian gurunya
Tetapi hatinya belum cukup kuat untuk melepaskan dendam dan kesumat yang masih membara di jiwa
Bagaimana dengan ayahanda dan bondaku Bagaimana dengan Awang Rajuna Banang dan Damar Bagaimana dengan seluruh penduduk Perkampungan Gapura Sekiranya aku melepaskan dendamku tidakkah aku mengabaikan mereka  Belalah mereka dengan menegakkan kebenaran menumbangkan kebatilan
Tumbangkan Jagat Suci dengan niat yang murni
Bukan niat yang salah
Sesungguhnya setiap manusia itu dikira dengan niatnya
Barangsiapa yang berjuang kerana Allah dan Rasul akan pergi kepada Allah dan Rasul
Barangsiapa yang berjuang kerana selain kedua-dua itu dia akan pergi kepada selain kedua-dua itu
Bagaimana dengan perit jiwaku Ini tidak akan hilang dengan tiba-tiba  Adiwaja dilihat mengangguk sambil bergerak merapatinya
Ini semua perlukan masa
Engkau perlukan sabar
Pujuklah jiwamu
Bersangka baiklah kepada Allah
Hayatilah latihanmu
Bergaul lebih mesra dengan kakanda-kakandamu
Syukuri apa yang masih Allah kurniakan kepadamu
Perhebatkan taqwa
Lama kelamaan perit itu akan sirna
Tubuh Adiwaja menyentuh kepalanya
Gurunya itu melutut sebelah kaki di sisi dia
Tanpa tangan begitulah cara Adiwaja mendakap
Terus dia memeluk erat gurunya dan menangis teresak-esak
Akan aku usahakan guru   Nirnama Cendana dan Puteri Santubong menyusup di tengah-tengah kegelapan
Pergerakan pantas mereka menyebabkan dalam masa sebentar sahaja mereka telah jauh dari tempat tentera Istana Santubong bertahan
Sayup dapat didengari pertempuran yang telah pun bermula di situ
Aku berharap Nadim dan Jenin selamat
Cendana bersuara
Dia berada di sisi Puteri Santubong
Sentiasa bersiaga untuk segala kemungkinan
Nirnama berada di hadapan mereka berdua mendahului
Panglima-panglimaku bukan pendekar yang biasa-biasa
Mereka akan mempertahankan pemuda dan budak itu
Puteri Santubong memandang ke hadapan
Pendekar tanpa nama bagaimana engkau boleh mengetahui serangan bakal berlaku Engkau telah menyelamatkan nyawaku dan tenteraku yang lain
Melalui alam
Mereka berbicara denganku dan aku mendengarnya
Tambahan haruman Putera Serapi menjadikan aku lebih peka
Bagaimana  Pertanyaan Cendana membuatkan Puteri Santubong memandang srikandi itu penuh kehairanan
Engkau mendampingi dia tetapi engkau tidak mengetahui kelebihannya  Nirnama ini berat mulut orangnya tuanku puteri
Hatta asal-usulnya pun belum kami ketahui
Cendana tersenyum kecil
Walaupun aku memenjarakan kalian tetapi kalian tetap membantuku mengapa  Puteri Santubong memandang ke arah Cendana
Cendana memandang ke arah Nirnama
Menyebabkan sang puteri turut memandang ke arah yang sama
Tanpa melihat dua perempuan di belakangnya Nirnama tahu bahawa mereka menantikan jawapan daripadanya
Aku tidak berhajat mahu membantumu
Aku mahu membantu Kerajaan Serawa
Kerana angin perubahan sedang bertiup kencang di Tanah Semenanjung
Kerajaan Serawa tidak boleh tumbang dan kemudian menjadi alat untuk Jagat Suci menambah kekuasaannya
Apakah kalian fikir Kerajaan Serawa akan menyibukkan diri dengan perseteruan di Tanah Semenanjung Kali
Apa tindakan tuanku puteri setelah semua ini berakhir bukanlah urusanku
Manfaat terbesar adalah kepada masyarakat yang tidak berdosa tersepit di antara tuanku puteri dan Puteri Sejinjang atas sebab yang teramat lekeh
Terpempan Puteri Santubong
Hatta Cendana sendiri terperanjat dengan bicara Nirnama
Tegas lagi tajam
Cinta yang hakiki adalah yang membawa kita ke syurga
Apabila cinta merosakkan jiwa membawa kepada kerosakan baik kepada diri sendiri apatah lagi kepada orang ramai maka itu bukan cinta yang hakiki
Itu cinta palsu
Engkau berbicara seakan engkau tahu segala-gala wahai pendekar
Apakah orang yang benar-benar cintakan kamu akan menyepakmu ke dalam api  Puteri Santubong terdiam
Bagaimana pula dengan Putera Serapi yang mengakibatkan engkau cuba berbunuhan sesama saudaramu sendiri  Tiada kalam balas
Betapa manusia apabila ditipu perasaan boleh hilang kewarasan
Kerana itu Allah menurunkan Islam mendidik manusia agar mengawal nafsu dan berfikir dengan akal yang dikurniakan-Nya
Supaya kita hidup ada disiplin dan tamadun
Hatta Cendana pun terpana dan hilang bicara untuk mencelah apabila Nirnama bersuara setegas itu
Sangat jarang Nirnama berbicara panjang
Tetapi apabila hal berkait penegakan kebenaran Nirnama petah
Srikandi itu melirik Puteri Santubong
Puteri Santubong menunduk
Ada air jernih bergayutan pada hujung matanya
Apa yang telah aku lakukan
Cendana mendakap Puteri Santubong dengan sebelah tangannya
Merapatkan tubuh mereka sambil meneruskan langkahan
Apa yang berlalu telah berlalu tuanku puteri
Sekarang adalah masa untuk memulihkan keadaan
Cendana menepuk-nepuk bahu Puteri Santubong cuba menyalurkan kekuatan
Sang puteri itu semakin hiba
Apakah adindaku akan menerima aku dengan tangan terbuka setelah kami bermandikan darah demi mengejar sebuah cinta  Kalian berdua hakikatnya telah dipukau untuk jangka masa yang lama
Perasaan kalian telah ditunggangi Putera Serapi ini
Apabila hakikatnya terzahir di hadapan kalian sihirnya akan terungkai
Cinta yang kalian sanjung itu akan berpapasan
Moga-moga ketika itu lembutlah hati Puteri Sejinjang untuk berbaik semula
Kita hanya berusaha
Kepada Allah kita bertawakkal
Nirnama membalas
Puteri Santubong menyeka air mata dan mengangguk
Cendana memandang Nirnama
Pendekar berparut itu apabila berbicara nyata terserlah kebijaksanaannya
Tiba-tiba Nirnama mendepangkan sebelah tangan
Kita sudah tiba
Dia menunjuk ke hadapan
Dari kejauhan kelihatan remang-remang cahaya di tengah-tengah belantara
Daripada remang cahaya itu dapat dilihat kain-kain yang direntang bagai membentuk satu tempat perlindungan
Unggun api tersembunyi di sebalik kain-kain rentang tersebut
Dari situ mereka menyampaikan arahan kepada pasukan mereka
Cendana menajamkan pandangan
Kelihatan beberapa kumpulan tentera baru sahaja bergerak keluar dari kawasan itu
Bilangan mereka lebih ramai
Jika kita mengambil masa terlalu lama mungkin tenteraku akan lebih ramai terbunuh mungkin termasuk Jenin dan budak tadi
Mereka juga akan menyedari ketiadaan tuanku puteri dan mula melancarkan pencarian
Cendana menambah
Puteri Santubong mengangguk
Mungkin jika mereka menyedari kehadiran aku di sini mereka akan berhenti menyerang pasukanku dan mula menumpukan perhatian mereka kepada kita
Pasti mereka juga mahu melindungi Putera Serapi dan adindaku Sejinjang
Nirnama tidak memandang dua orang perempuan di belakangnya atau menyertai perbualan mereka
Dia berdiri tegak dan memandang lurus ke arah tempat berkain rentang tersebut
Aku akan memulakan seranganku
Dari sini Cendana dan Puteri Santubong serentak terkejut
Ya
Nirnama kemudian terkumat-kamit
Apa yang dia mahu lakukan Puteri Santubong memandang Cendana
Cendana hanya baru sekali melihat Nirnama berhadapan ilmu sihir
Tetapi saat di sisi lelaki berparut itu ketika di Kampung Sungai Atas dia dapat mendengar yang Nirnama menyebut ayat-ayat daripada Al-Quran
Dia membaca ayat-ayat daripada al-Quran
Al-Quran  Kitab rujukan utama bagi orang-orang Islam seperti kami
Wahyu Tuhan kami Allah
Puteri Santubong diam dan memerhatikan Nirnama
Perlahan-lahan Nirnama melangkah ke hadapan
Cendana dan Puteri Santubong mengekori
Setapak demi setapak
Qul azdubi rabbinnass malikinnas ilaahinnas min syarril was waasil khonnas al-ladzi yu was wisufi suduurinnas minal jinnati wannas
Ayat itu diulangnya berkali-kali sambil Nirnama terus menapak di tengah-tengah kegelapan
Semakin lama mereka semakin hampir
Tinggal sekitar sepuluh depa sahaja dari kawasan kain rentang beremang cahaya itu
Aaagh Jeritan nyaring itu hadir dari balik kain rentang
Kakanda Serapi mengapa Satu suara jelas merupakan suara seorang perempuan kedengaran kuat
Aaaghhh   Nirnama terus menerus membaca Surah an-Nas
Aaaaargh
Berhenti Jeritan itu berubah menjadi segarau-garau suara
Kain rentang itu tiba-tiba terkoyak
Putera Serapi kelihatan baru lepas menghayun tongkatnya sebelum tersungkur
Dia bagaikan cacing kepanasan meliang-liuk di atas tanah sambil terjerit-jerit
Nirnama dan Cendana melihat seorang perempuan meluru ke arah Putera Serapi
Wajahnya persis Puteri Santubong
Tinggal pakaian sahaja yang membezakan mereka
Perempuan itu berpakaian serba gelap dengan hiasan-hiasan kebesaran bersama mahkota kemegahannya
Di belakang tubuh sehelai kain tebal yang tidak dapat dipastikan berasal dari apa
Di situ jua tersandang satu perisai panjang
Pada pinggang wanita itu tersangkut sebilah parang panjang
Sejinjang Puteri Santubong melaung
Celaka Santubong
Apa yang telah engkau lakukan hah Puteri Sejinjang berwajah tegang
Kemudian dia bagaikan baru menyedari sesuatu
Sebentar jika engkau berada di sini
Puteri Sejinjang berpaling kepada dua tentera yang masih berada di situ
Kalian khabarkan kepada pasukan kita untuk kembali
Puteri Santubong berada di sini  Aku boleh menghalang dua orang tentera itu
Cendana mahu bergerak
Puteri Santubong pantas mencapai lengan srikandi itu
Dia menggeleng
Biarkan
Apabila mereka berpatah balik tenteraku dan rakan-rakanmu akan lebih selamat
Sasaran mereka adalah aku
Cendana mengangguk
Nirnama masih berterusan membaca Surah an-Nas
Putera Serapi masih berguling-guling
Puteri Sejinjang tidak keruan
Berbelah bagi antara mahu berhadapan dengan Puteri Santubong atau mahu membantu Putera Serapi
Tiba-tiba bacaan Nirnama berhenti
Dia memandang Puteri Santubong
Sekarang tuanku puteri perhatikan
Asap berkepul-kepul bagaikan terpancut dari belakang tubuh Putera Serapi sambil lelaki itu menjerit-jerit kesakitan
Dalam susah payah dia menggunakan tongkat untuk membantunya bangkit
Asap bertambah tebal
Kakanda Serapi apa yang sedang berlaku Puteri Sejinjang berundur beberapa tapak
Puteri Santubong membeliakkan mata
Tubuh Putera Serapi membesar meninggi dan membongkok
Kulitnya yang halus dan cerah mula berluruhan dan berganti dengan kulit yang gelap berbau dan berkedut
Wajah Putera Serapi yang tampan berubah menjadi hodoh
Hidungnya bengkok
Pipinya cengkung
Giginya berterabur
Rambutnya panjang dan putih
Tongkat Putera Serapi turut berubah menjadi lebih panjang dan tebal
Celaka Dia memandang tajam ke arah Nirnama
Puteri Sejinjang terjelepok di tanah
Demikian Puteri Santubong
Mereka berdua benar-benar bagai direnjat petir saat melihat perubahan tersebut
Perkenalkan cinta hati kalian
Sesungguhnya rupa pada zahir memang mudah membuatkan hati tertipu
Nirnama mencapai kerisnya
Engkau inilah insan yang diburu Jagat Suci tetapi sering gagal untuk kami jejaki selama ini
Suara garau Putera Serapi kedengaran tersekat-sekat
Mungkin hari ini merupakan rezeki untuk aku
Mendapatkan engkau pasti Tuanku Jagat akan menganugerahi aku anugerah yang tidak tertanding
Liurnya berjejeran melepasi giginya yang berterabur
Siapakah engkau Puteri Sejinjang menghunuskan parang ke arah Putera Serapi
Akulah Jalak Bentala tukang sihir Tuanku Jagat Suci Dia ketawa sekuat-kuatnya sambil menghayun tongkat
Walaupun Puteri Sejinjang sudah menjauh dan hayunan tersebut tidak menyentuh tubuhnya sang puteri itu tetap terpelanting dan parangnya terlepas daripada genggaman
Puteri Santubong tersentak
Adinda Sejinjang Terus dia berlari mendapatkan adindanya itu
Nan
Nirnama tidak sempat menghalang
Tubuh Puteri Santubong pula terpelanting dan tidak lagi kelihatan di tengah-tengah kelam malam
Cendana cepat-cepat bersiaga di balik Nirnama
Engkau pergi dapatkan dua puteri itu
Aku akan uruskan Si Jalak ini
Nirnama mengeluarkan keris dari sisipan
Engkau begitu yakin wahai pendekar Aku bukan tukang sihir picisan
Tanpa keperluan untuk menjaga rupa bentuk dan bau badan aku mampu menumpukan perhatian sepenuhnya kepada sihir untuk menyerang
Jangan engkau fikir ayat-ayat suci yang engkau untaikan itu mampu mengapa-apakan aku lagi Jalak Bentala ketawa terbahak-bahak sambil mengacukan tongkatnya ke arah Nirnama
Angin menderu kuat menampar tubuh pendekar berparut itu tetapi dia tidak terpelanting
Ini membuatkan Jalak Bentala berhenti ketawa
Kami berfirman kepadanya: Janganlah engkau takut sesungguhnya engkaulah yang tertinggi mengatasi mereka dengan kemenangan
Desir Nirnama sambil perlahan-lahan mencabut keris dari sarungnya
Heh tidak hairanlah engkau sukar untuk kami dapatkan selama ini
Engkau bukan kosong
Tetapi engkau tetap akan tewas pada malam ini  Nirnama menggeleng
Dia mengacukan keris ke arah Jalak Bentala
Dan campakkanlah apa yang ada di tangan kananmu nescaya ia akan menelan segala yang mereka lakukan kerana sesungguhnya apa yang mereka lakukan itu hanyalah tipu daya ahli sihir; sedang ahli sihir itu tidak akan beroleh kejayaan di mana sahaja ia berada
Nirnama menajamkan pandangan
Jalak Bentala terpempan
Nirnama menyerbu   Matanya terpisat-pisat
Ugh kenapa
Pandangan yang berbalam-balam semakin jelas
Dia dapat melihat alam masih diselimuti gelita
Kedinginan mencucuk-cucuk
Cepat-cepat dia menarik kain yang selama ini menjadi selimutnya
Lenanya tadi terganggu saat dia dikuis kaki Adiwaja
Masih malam tok guru
Dia melihat Adiwaja bergerak ke satu sudut
Sepanjang dia tinggal di sini selama lima tahun ini dia telah berteduh di dalam teratak sederhana ini
Berkongsi tempat berteduh dengan tiga orang yang lain
Gurunya Adiwaja dan dua kakanda seperguruan
Namun semenjak setahun lalu anak murid sulung Adiwaja tidak lagi menetap di sini
Katanya mahu mengejar peringkat kesufian yang lebih tinggi dengan benar-benar menolak sebarang unsur keduniaan kecuali apa yang dirasakannya benar-benar perlu
Dia melihat di balik tubuh Adiwaja berdiri dua orang kakanda seperguruannya
Kedua-duanya sedang menunaikan solat malam
Sepertiga terakhir malam
Adiwaja bersuara
Dan bangunlah pada sebahagian dari waktu malam serta kerjakanlah tahajjud padanya sebagai solat tambahan bagimu semoga Tuhanmu membangkitkan dan menempatkan kamu pada hari akhirat di tempat yang terpuji
Al-Isra ayat 79
Pantas dia menyebut
Semenjak enam purnama lepas dia telah menghafal seluruh al-Quran
Salah satu kebiasaan yang diwajibkan ke atasnya semenjak dua tahun yang lalu
Adiwaja mengangguk
Tetapi ini bukan fardhu bukan Mengapa memberat-beratkan diri Dia memuncungkan bibir
Aku bukan mahu menjadi sufi seperti Kakanda
Orang yang mahu menempuh satu perjalanan panjang memerlukan bekalan bukan  Dia mengangguk
Bagaimana pula dengan orang yang mahu pergi berjuang Bukankah dia lebih patut membawa bekalan  Benar tok guru
Bahkan dia perlu membawa lebih bekalan berbanding orang yang sekadar mahu menempuh satu perjalanan biasa
Pejuang perlu membawa bersamanya senjata perisai
Bicaranya terhenti sendiri
Dia melihat Adiwaja tersenyum
Engkau akan keluar berjuang untuk menentang Jagat Suci dan orang-orangnya suatu hari kelak
Sudah tiba masanya engkau mempersiapkan bekal
Dadanya bagai dihentak walau bicara Adiwaja itu tenang dan tidak kasar
Perjuangan akan banyak memerlukan engkau bergantung kepada Allah memohon kekuatan dan perlindungan daripada-Nya
Kerana ingatlah sehebat mana pun ilmu persilatan yang aku turunkan kekuatan dan perlindungan terampuh tetap datang daripada-Nya
Adiwaja mula membuka langkah kembali
Ingat engkau mahu menumbangkan Jagat Suci pengamal sihir terhebat yang pernah Tanah Semenanjung ini saksikan
Dia bukan sahaja seorang ahli sihir tetapi telah kembali berkuasa sebagai pemerintah Indera Kayangan dan mula mengancam untuk menjatuhkan kerajaan-kerajaan yang lain
Dengan keadaan engkau sekarang budak engkau tidak akan dapat menumbangkan dia
Adiwaja bergerak ke satu sudut
Apabila sampai dia memandang ke arahnya bagaikan dapat melihat
Jika nafsu sendiri tidak dapat engkau tewaskan apakah engkau akan mampu menewaskan Jagat Suci  Dia tersentak
Kemudian Adiwaja mengungkapkan kalimah takbir mula menunaikan solat malam
Dia masih membatu
Melihat sahaja guru dan dua kakanda seperguruan khusyuk beribadah
Dia sememangnya tahu itu merupakan kebiasaan mereka
Tetapi dia tidak pernah diarahkan untuk mengikuti mereka semenjak tinggal di sini
Betapa dia mahu kembali berbaring dan mengabaikan sahaja ajakan Adiwaja
Tetapi kemudian bicara Adiwaja bagai tidak hilang dari kepalanya
Benar lima tahun telah berlalu semenjak peristiwa di Perkampungan Gapura
Dia sudah mengetahui akan gerangan sebenar manusia rupawan yang telah membunuh seluruh orang kampung termasuk ayahanda dan bondanya
Jagat Suci
Mengikut sejarah Jagat Suci merupakan pemerintah Indera Kayangan yang kelima
Menaiki takhta semenjak usianya awal 20-an
Apabila Kerajaan Indera Kayangan membina kesatuan dengan kerajaan-kerajaan lain di Tanah Semenanjung saat dirinya berusia 50-an Jagat Suci akhirnya diangkat menjadi ketua mereka sebagai langkah penyatuan
Akan tetapi jawatan yang sepatutnya bertukar saban sedekad itu tidak mahu dilepaskan olehnya
Bermacam-macam helah dan muslihat digunakan oleh Jagat Suci gunakan untuk kekal berkuasa sebagai ketua
Dia pernah rela hati turun dari jawatan tetapi raja yang terpilih mengetuai kesatuan Kerajaan-Kerajaan Semenanjung kemudian menjadi bonekanya
Dari sebalik tabir Jagat Suci tetap berkuasa
Itupun apabila sang pengganti cuba membawa pembaharuan yang tidak kena dengan kehendaknya Jagat Suci akan masuk campur dan menjatuhkannya menggunakan jalan siasah yang jahat
Dia akan membuat muslihat agar penggantinya dijatuhkan dan diganti pengganti lain yang akan menurut telunjuknya
Hal itu berlangsung beberapa kali sehinggalah Jagat Suci sendiri tidak betah melihat Tanah Semenanjung diuruskan orang lain dia mengambil langkah terdesak untuk kembali berkuasa
Jagat Suci mula menuntut ilmu sihir dan membina hubungan dengan jin-jin
Dengan ilmu hitam miliknya dia kembali muda bahkan menjadi amat tampan dan merdu pula suaranya memukau ramai
Awal-awal Jagat Suci berselindung di sebalik bicara palsu bahawa semua kelebihan itu datang kerana kesaktian dirinya
Dianugerahkan kayangan mandat untuk memerintah Tanah Semenanjung kerana itu dia diberikan kelebihan sedemikian
Namun begitu Semutar Putih salah satu kerajaan yang berada dalam kesatuan Kerajaan-Kerajaan Semenanjung bangkit menentang
Dipimpin seorang sultan yang terkenal soleh bernama Mansur Kerajaan Semutar Putih mengumpulkan para pendekar dan berpakat dengan kerajaan-kerajaan lain untuk menyingkirkan Jagat Suci
Pertarungan akhir menyaksikan pertembungan antara Jagat Suci dengan Laksamana Utama Semutar Putih Adiwaja
Adiwaja kehilangan kedua-dua belah mata dan tangan dalam pertarungan yang amat sengit itu
Sungguhpun begitu Jagat Suci hanya mampu dipasung dan tidak dapat dibunuh kerana ilmu kebalnya yang ampuh
Bagi tidak membiarkan orang ramai menyembah Jagat Suci akan kekebalannya Sultan Mansur memerintahkan agar Jagat Suci dipasung di kawasan selatan Tanah Semenanjung di Gunung Pulai
Perkampungan Gapura dibina untuk mengawal gunung tersebut daripada menerima kunjungan orang luar dan Jagat Suci diperhatikan setiap hari agar tidak terbebas
Tiga dekad kemudian dia dan rakan-rakannya telah berbuat kesilapan maha besar dengan  membebaskan insan durjana tersebut
Apabila Jagat Suci terbebas dia terus melarikan diri ke utara sepantas mungkin
Ini diketahui kerana setelah tiga tahun tanpa sepatah khabar tiba-tiba berita tersebar pantas ke seluruh Tanah Semenanjung bahawa Jagat Suci telah kembali
Pemerintah Indera Kayangan yang ketujuh telah dibunuhnya dan Jagat Suci kembali berkuasa
Khabarnya Jagat Suci membina hubungan baik dengan pemerintah negara jiran dari Tanah Siam Raja Ong Maha Perita Deria untuk membalas dendam terhadap Kerajaan-Kerajaan Semenanjung
Keadaan menjadi semakin genting dan mencabar
Semua bermula daripada kesilapan dirinya sendiri
Geraham diketapnya
Selimut ditanggalkan dari tubuh
Kedinginan suasana dilawannya
Dia cepat-cepat bangkit
Segala puji bagi Allah yang telah menghidupkan kami setelah kematian kami dan hanya kepada-Nya kami akan kembali
Cendana Puteri Santubong dan Puteri Sejinjang tidak berhenti-henti memukul ular-ular yang menyusur laju ke arah mereka
Celaka
Apakah bermakna aku telah berselingkuh dengan orang tua jijik selama ini Puteri Sejinjang menyumpah
Engkau telah berselingkuh dengan dia Puteri Santubong tercengang tetapi itu tidak melalaikannya daripada melibas senjata di tangan
Lima tahun kita bersengketa semenjak kematian ayahanda
Pada tahun ketiga dia menghadapku dan menyatakan bahawa dia memilih aku sebagai cinta hatinya
Kami telah mempunyai hubungan semenjak itu
Puteri Sejinjang melibas parang
Beberapa ekor ular terburai isi perutnya
Haiwan-haiwan ini muncul secara tiba-tiba setelah Jalak Bentala menalakan tongkatnya ke arah mereka tatkala mereka bertiga ingin masuk campur pertarungan antara tukang sihir itu dan Nirnama
Jadi mengapa engkau tetap menyerang aku selepas itu Puteri Santubong melepaskan geram kepada ular-ular yang cuba mematuknya
Putus leher ular-ular tersebut
Cendana pula tidak henti-henti melepaskan jarum-jarumnya
Ular-ular yang terkena jarum Cendana menggelupur dan tidak lagi bergerak
Namun ketiga-tiganya semakin terhimpit
Belakang tubuh mereka bertiga saling bertembung
Kerana dia telah meyakinkan aku bahawa aku sepatutnya menjadi satu-satunya pemerintah Kerajaan Serawa
Aku sebagai permaisuri dan dia sebagai raja di hatiku
Betapa bodohnya engkau Sejinjang  Ah jika engkau berada di tempat aku engkau akan membuat pilihan yang sama  Bertenang tuanku puteri berdua
Setelah kebenaran terzahir kalian tidak lagi patut saling menyalahkan
Sudah terang lagi bersuluh kalian sama-sama ditipu
Jalak Bentala mempermainkan kalian dengan pukauan jahat dan berniat untuk menjatuhkan pemerintahan Kerajaan Serawa demi kepentingan Jagat Suci Cendana meninggikan suara
Seekor ular menyerbu ke arahnya
Mujur dia pantas mencapai kerambit dan membelah ular itu sehingga terpotong kepalanya
Puteri Santubong dan Puteri Sejinjang saling berpandangan
Mereka kemudian berdengus kembali menumpukan perhatian kepada ular yang tidak surut-surut mendatangi mereka
Kita hanya perlu bertahan hingga tentera kita kembali
Kakanda Santubong engkau mampu melakukannya
Adinda Sejinjang aku rindu saat kita berlatih ilmu persilatan dengan ayahanda
Cendana tersenyum mendengar bicara dua adik-beradik itu
Sekarang kita bertahan
Nirnama pasti akan menumbangkan tukang sihir itu
Srikandi engkau yakin akan hal itu Puteri Sejinjang tajam memandang ke arah Nirnama
Cendana melirik ke belakang
Jalak Bentala ditemani tiga ekor ular gergasi
Ular-ular itu sama besar dengan tubuh Jalak Bentala
Ketiga-tiganya bersama Jalak Bentala bertali arus menyerang Nirnama
Lebih menakjubkan ketiga-tiga ular gergasi itu mampu menyemburkan unsur alam yang berbeza
Api air dan petir
Jalak Bentala ketawa berdekah-dekah sepanjang masa
Mungkin menyangka dirinya telah berjaya membuatkan Nirnama tersepit
Inilah balasan kepada keangkuhan engkau budak jahanam Dia mengacu-acukan tongkatnya
Dengan setiap tujahan angin kuat terhasil
Jalak Bentala cuba membuatkan pergerakan Nirnama cacat agar lebih terdedah kepada serangan tiga ekor ular gergasi miliknya
Namun Nirnama tangkas mengelak setiap serangan
Lama-kelamaan engkau akan letih
Aku hanya memerlukan engkau berbuat satu kesilapan   Jalak Bentala maju untuk lebih menghampiri Nirnama
Tiga ekor ular gergasi turut menyerang pendekar berparut itu secara serentak
Yang membawa unsur air cuba mematuk Nirnama sementara dua yang lain menyemburkan unsur masing-masing
Nirnama berguling lebih jauh ke belakang
Apakah orang yang berani menggagalkan usahaku di Kerajaan Serawa ini hanya tahu berundur Apakah engkau telah tersilap menjolok sarang ular Jalak Bentala ketawa
Aku sudah nyatakan ayat-ayat suci engkau tidak akan berkesan
Ya engkau telah memusnahkan jin-jin yang dihantar Tuanku Jagat sebagai peneman aku selama ini
Tetapi aku sendiri ada bekerjasama dengan jin-jin yang lain
Jalak Bentala mendepangkan tangan
Perkenalkan Raja Ular Keramat Bertiga
Raja Api Raja Petir dan Raja Air
Jin-jin hebat yang sudi bekerjasama denganku
Mereka tidak akan membiarkan aku tumbang dengan mudah
Nirnama memandang keempat-empat makhluk di hadapannya
Tiga ekor ular gergasi itu berdesir-desir sambil meliang-liuk tinggi mengangkat kepala masing-masing yang sedang kembang
Sementara Jalak Bentala sedang tersengih lebar mempamerkan keyakinan
Bibir Nirnama semenjak tadi tidak berhenti terkumat-kamit
Mengulang-ulang bacaan Tiga Qul
Surah al-Ikhlas Surah al-Falaq dan Surah an-Nas
Tangan kanan memegang erat hulu keris sedang tangan kiri kemas memegang sarungnya
Jalak Bentala menggeleng sambil menyilangkan kedua-dua belah tangan di atas dada
Ilmu persilatan engkau tinggi
Tetapi engkau hanya lincah
Tidak cukup kuat menentang kami
Sebaiknya engkau menyerah kalah
Aku tidak faham bagaimana Ratu Mergastua boleh ditewaskan oleh engkau
Engkau tidak mempamerkan kehebatan bagai dicanang-canang
Kerisauan Tuanku Jagat Suci nyata tidak bertapak pada asas yang kukuh
Nirnama berhenti daripada membaca Tiga Qul
Dan bahawa sesungguhnya adalah beberapa orang daripada manusia menjaga dan melindungi dirinya dengan meminta pertolongan kepada ketua-ketua golongan jin kerana dengan permintaan itu mereka menjadikan golongan jin bertambah sombong dan jahat
Mata Jalak Bentala membesar
Tiga ular gergasi di sisinya berhenti meliang-liuk bagaikan turut tersentak dan memahami apa yang dibacakan oleh Nirnama
Engkau bukan bekerjasama dengan mereka
Hakikatnya mereka mempergunakan engkau dan demikian orang-orang engkau yang lain termasuklah Jagat Suci
Selamanya begitu
Nirnama mula mengalunkan keris
Aku bukan tidak mampu menyerang kalian
Aku hanya hendak memastikan sihir apa yang engkau gunakan
Kekuda dibukanya
Pandangan yang redup bertukar menjadi tajam
Ada sihir menggunakan silap mata
Ada sihir menggunakan jin yang sebenar menjadikan serangan-serangannya benar-benar boleh mencederakan
Seperti Ratu Mergastua dengan Naga Tasik Chini engkau berdamping dengan Raja Ular Keramat Bertiga ini
Hah sekiranya engkau mengetahui pun apa kelebihannya Tetaplah engkau sedikit dan bilangan kami lebih tinggi
Tambahan engkau hanyalah seorang manusia
Utusan Allah Sulaiman juga hanyalah seorang manusia
Tetapi jin tunduk di kakinya
Bukan dipergunakannya sebagaimana engkau
Jalak Bentala tersentak
Celaka
Raja Bertiga jangan dibiarkan si jahanam ini berkhutbah
Hapuskan dia
Kemudian kita akan menguasai Kerajaan Serawa bersama-sama sebagaimana yang dijanjikan oleh Tuanku Jagat  Tiga ekor ular gergasi itu berdesir ibarat bersetuju
Tanpa amaran seterusnya ketiga-tiganya menyusur pantas ke arah Nirnama
Raja Air menyembur laju
Walaupun hanya air tetapi semburan sebulat tumpu itu mampu membelah batu
Nirnama mengelak ke kiri
Raja Petir sedia menanti
Mulutnya sudah terbuka
Sambaran petir keluar menyilaukan mata
Belantara gelap bercahaya buat seketika
Tetapi Nirnama juga sudah bersedia
Dia menyambut panahan petir itu dengan keris satu tindakan yang tidak terjangkakan sesiapa
Kemudian dia terus memutarkan tubuh dan membenamkan keris itu ke tanah yang telah pun berlopak akibat semburan Raja Air sebelum ini
Ini menyebabkan Raja Air terenjat kerana tubuhnya basah dan bersentuh dengan lopak-lopak air hasil serangan yang dilepaskannya sendiri
Raja Petir yang terkejut dengan tindakan tersebut mula teragak-agak untuk menyerang
Raja Api cuba memulihkan keadaan dengan menyusur pantas ke belakang tubuh Nirnama dan melilit tubuh pendekar berparut itu
Namun alangkah terkejutnya dia apabila Nirnama turut memutarkan tubuh menyebabkan belitan itu tidak berjaya
Nirnama melepaskan satu sepakan ke wajah Raja Api
Ketika ini Jalak Bentala masuk campur
Dia meluru ke arah Nirnama dan menujah tongkatnya
Angin kuat terhasil menolak tubuh Nirnama melepasi Ular Api
Heh baru engka
Kalam Jalak Bentala terhenti
Serangannya membuatkan Nirnama berpaut pada kepala Raja Api dan berdiri di atas jin itu  Qul audzubirabbil falaq
Min syarrima kholaq  Nirnama terus membenamkan keris ke kepala jin tersebut
Raja Api mengeluarkan bunyi yang teramat nyaring membingitkan semua yang berada di situ
Terus dia jatuh menggelupur dan menyembur-nyemburkan api ke serata arah tanpa mengira kawan atau lawan
Sebahagiannya menyambar pakaian Jalak Bentala membuatkan tukang sihir itu kelam-kabut memadamkannya
Keadaan itu berlangsung buat beberapa saat sebelum Raja Api terkulai mati dan tubuhnya perlahan-lahan menjadi debu-debu hitam yang berterbangan
Nirnama Ular di sini semakin berkurangan Jerit Cendana
Jelas ular-ular yang menyerang mereka bertiga semakin berkurangan setelah kematian Raja Api
Nampaknya bilangan ular itu bergantung kepada raja mereka
Ketiga-tiga perempuan itu tambah bersemangat dan nampak sinar kemenangan
Kurang ajar
Aku perlu tukar rancangan
Jalak Bentala berpaling daripada Nirnama dan mula bergerak ke arah tiga orang perempuan itu
Raja Petir Raja Air uruskan budak jahanam itu  Raja Air kembali bangkit
Marah direnjat serangan rakannya dia pantas mengejar Nirnama
Demikian juga Raja Petir
Oleh sebab Nirnama telah menggunakan serangan mereka untuk membuatkan kedua-duanya saling mencedera dua ekor ular gergasi itu tidak lagi menyemburkan unsur masing-masing
Mereka mahu melawan Nirnama secara fizikal
Kedua-duanya cuba mematuk dan membelit Nirnama
Tetapi Nirnama lincah mampu mengelak dengan tangkas
Setiap usaha untuk mencederakan atau memerangkapnya bagaikan menjaring angin
Dia akan bergerak pantas menyelinap di celah-celah tubuh dua ekor ular gergasi tersebut
Sementara dia kesibukan aku akan tawan puteri berdua
Oh Jelita payung ratna jantungku
Jalak Bentala menjelir lidah menjilat-jilat bibir bagaikan orang kelaparan
Sekarang bagaimana Puteri Santubong memandang Puteri Sejinjang dan Cendana
Mereka bertiga sibuk berhadapan dengan bilangan ular yang berbaki walau telah berkurangan daripada sebelumnya
Baru sahaja mampu hendak bernafas Jalak Bentala sudah bergerak ke arah mereka
Jangan engkau rapat tukang sihir celaka
Berani engkau mempergunakan kami Puteri Sejinjang melibaskan parang membunuh ular-ular yang merapati sambil matanya tajam menikam Jalak Bentala yang semakin hampir
Jalak Bentala ketawa dengan galak
Kalian terlalu mudah mempercayai yang zahir
Dikaburi nafsu dan kepentingan diri
Hingga mudah dijadikan boneka dan dipergunakan
Heh  Sebentar lagi tentera kami akan kembali tukang sihir laknat Puteri Santubong menjerit
Jalak Bentala ketawa lebih galak
Dia mendepangkan kedua-dua belah tangan
Kalian tidak perasan kerana keadaan gelita
Sebenarnya kita tidak lagi berada di alam manusia
Kalian berada di antara alam jin dan manusia
Tentera kalian tidak akan mendapati kita di tempat asal
Semenjak kehadiran Raja Ular Keramat Bertiga kita sudah berada di alam lain
Cendana Puteri Santubong dan Puteri Sejinjang sama-sama terbungkam
Mereka bertiga memandang sekeliling
Baru mereka sedar yang mereka tidak berada di kawasan berkain rentang lagi
Jalak Bentala ketawa sinis
Terima sahajalah nasib kalian
Srikandi engkau akan aku bunuh tanpa belas kasihan
Puteri Sejinjang Puteri Santubong kalian berdua akan menjadi perisai dan penyambung nyawaku daripada diancam lelaki celaka itu
Jalak Bentala mengacukan tongkatnya ke arah ketiga-tiga perempuan tersebut
Akibatnya mereka terpelanting ke belakang jatuh dan terlentang di atas tanah
Ular-ular menyusur laju ke atas tubuh mereka
Puteri Santubong dan Puteri Sejinjang menjerit-jerit geli
Mereka terus dibelit
Sementara Cendana ular-ular di atas tubuhnya sudah bersedia untuk memberikan patukan maut
Dia cuba untuk melepaskan diri tetapi dia tidak mampu menentang bilangan ular sekian banyak
Nirnama Cendana menjerit
Heh Dia tidak akan dapat membantumu
Sekarang engkau mampus Jalak Bentala mahu menghentak tongkatnya bagi menyampaikan arahan muktamad
Belum pun sempat hal itu berlaku ular-ular yang menggerumuni Cendana dan membelit puteri kembar tadi tiba-tiba bertukar menjadi debu-debu hitam yang berterbangan
Mata Jalak Bentala terbelalak
Cepat-cepat dia berpaling ke belakang
Raja Petir dan Raja Air sedang bergerak laju dari atas menghempap tubuhnya ke bumi
Tubuh Jalak Bentala terlentang di atas tanah dan terbenam beberapa inci akibat kuatnya hentaman yang diterima
Kedua-dua ular itu dalam keadaan terbelit sesama sendiri
Kedua-duanya telah ditikam keris Nirnama
Tidak lama kemudian perlahan-lahan kedua-dua ular tersebut bertukar menjadi debu-debu hitam yang berterbangan
Meninggalkan Jalak Bentala terbaring sendirian
Urgh Jalak Bentala cuba bangkit melawan kesakitan
Jangan engkau fikir engkau mampu bangkit semula sialan Puteri Sejinjang dibakar amarah meluru ke arah Jalak Bentala
Nanti dulu tuanku puteri Cendana cuba menghalang tetapi tidak sempat
Baru sahaja Puteri Sejinjang melibas parangnya Jalak Bentala lesap
Sesaat kemudian muncul di belakang puteri tersebut dan menyauk leher Puteri Sejinjang dengan sebelah tangan menyebabkan puteri itu terperangkap
Heh Kalian fikir aku ini mudah ditewaskan Tanpa Raja Ular Keramat Bertiga aku tetap tukang sihir yang berkuasa
Tidak bermudah-mudah seseorang itu mampu menjadi orang kepercayaan Tuanku Jagat tahu  Dia mengacukan kepala tongkat ke kepala Puteri Sejinjang
Jelas bersedia untuk menamatkan riwayat puteri itu pada bila-bila masa sahaja sekiranya dia terancam
Ini membuatkan Nirnama berhenti melangkah
Cendana dan Puteri Santubong di belakang Jalak Bentala turut berhenti daripada berbuat apa-apa
Sekadar mampu bersiaga kalau-kalau muncul peluang
Buana di sekitar mereka perlahan-lahan bertukar seperti asal
Mungkin dengan kematian Raja Ular Keramat Bertiga mereka kembali ke alam nyata
Remang-remang unggun api besar menerangi suasana
Tuanku Puteri Santubong  Tuanku Puteri Sejinjang  Cendana Nirnama   Tuanku Puteri
Tentera-tentera Istana Santubong dan Istana Sejinjang sudah berkumpul mengelilingi kawasan tersebut
Nadim dan Jenin turut terkejut dengan apa yang dilihat oleh mereka
Jelas bahawa mereka telah mencari insan berempat itu buat beberapa ketika
Tuanku Puteri  Panglima-panglima dari dua buah istana bagai mahu menyerbu untuk membantu tetapi apabila melihatkan keadaan Puteri Sejinjang yang bagaikan telur dihujung tanduk mereka membatu
Kalian tidak pula berbunuhan Puteri Santubong lega dan pada masa yang sama hairan melihat tentera dua istana tidak saling bercakaran
Apabila kami mendapat arahan untuk kembali kami terus menghentikan serangan ke atas tentera Istana Santubong dan kembali ke mari
Tetapi Puteri Sejinjang dan Putera Serapi sudah tiada di sini
Apabila kami melihat Puteri Santubong juga tiada di sini kami meminta dibina perdamaian sementara
Panglima dari Istana Santubong mencelah
Di manakah Putera Serapi Siapakah orang tua jijik ini tuanku puteri Panglima dari Istana Sejinjang siap menghunus senjatanya
Namun mereka tidak mara risau tersilap langkah nyawa Puteri Sejinjang melayang pula
Itulah Putera Serapi
Dia hakikatnya seorang tukang sihir yang tua lagi jijik
Namanya Jalan Bentala Cendana meninggikan suara
Semua terkejut dengan pendedahan itu
Selama ini dia menggunakan sihir untuk mencantikkan rupanya
Juga memukau aku dan Santubong sehingga saling bermusuhan
Dia mahu menguasai Kerajaan Serawa  Jalak Bentala gelak besar sambil terus merapatkan lengannya ke leher Puteri Sejinjang
Katakan apa sahaja tetapi keadaan ini berpihak kepadaku
Sekarang jika kalian mahu tuan puteri kalian bernyawa apa kata kalian selesaikan tujuan kita ke mari
Tentera Istana Sejinjang hapuskan orang-orang Istana Santubong
Jika tidak aku akan tamatkan nyawa Puteri Sejinjang sekarang juga  Kepala tongkat Jalak Bentala bagai mengumpulkan suatu tenaga aneh mula membentuk bebola hitam besar
Andai bebola itu dilepaskan kepala Puteri Sejinjang akan bersepai
Tentera Istana Sejinjang saling berpandangan
Tentera Istana Santubong terus menjarakkan diri
Nadim dan Jenin berlindung di belakang panglima-panglima Istana Santubong
Celaka geliga juga otak Jalak Bentala
Nadim memandang Jenin
Jenin memandang Puteri Santubong
Risau ratu hatinya akan tercedera
Aku hitung sehingga tiga sahaja  Keadaan semakin menjadi genting
Tentera Istana Sejinjang bagaikan mati akal
Ditelan mati emak diluah mati bapa
Apa pun tindakan mereka keadaan tidak menguntungkan
Sa
Tidak perlu Puteri Sejinjang memotong suara Jalak Bentala
Kakanda Santubong
Kita hanyalah dua gadis pencari cinta
Kasih ayahanda kepada kita buat kita inginkan suami sepertinya
Tetapi cinta telah mengabui mata kita berdua
Dia memandang Puteri Santubong
Matanya berkaca
Apa yang engkau mahu lakukan Adinda Sejinjang  Aku lebih teruk
Sudah dapat apa yang dikejar tetapi tetap bersetuju untuk menganiayaimu
Aku wajar pergi bagi membalas dosaku sendiri
Moga semangat gunung-gunung Kerajaan Serawa akan membersihkan kesalahan-kesalahanku
Kalian biarkan aku mati
Kemudian bunuhlah tukang sihir celaka ini  Puteri Sejinjang berpaling dan meludah Jalak Bentala
Terpempan tukang sihir itu
Dia memandang belakang kepala Puteri Sejinjang dengan penuh benci
Celaka
Jika engkau mahu mampus maka mam
Tiba-tiba Jalak Bentala dapat merasai perubahan deruan angin
Cepat-cepat dia bergerak ke belakang mengheret Puteri Sejinjang bersamanya
Namun kepala tongkat Jalak Bentala sudah melayang ke udara
Terkejut Jalak Bentala memandang ke hadapan
Keris Nirnama sudah terjulur di sisi kepala Puteri Sejinjang betul-betul di hujung tongkatnya yang telah terbelah
Serangan itu disangkakan oleh Jalak Bentala akan menyasarkan kepalanya
Baginya serangan mengejut Nirnama itu telah pun gagal
Heh Engkau mahu menyerang aku Nirnama Engkau telah membuat kesila
Bicaranya terhenti
Baru dia tersedar akan sesuatu
Ada rasa nyeri yang amat sangat di bawah tulang rusuknya
Mulutnya memuntahkan darah
Tangan kirinya melepaskan Puteri Sejinjang
Terketar-ketar dia mencari punca kesakitan tersebut
Sebatang tangan terjulur dari belakang membenam sebilah kerambit di bawah rusuknya
Matanya membesar
Srikandi berkain litup telah berada di situ
Semenjak Puteri Sejinjang berada dalam tawanan Jalak Bentala Nirnama dan Cendana sudah bermain isyarat mata
Siaga untuk sama-sama bertindak apabila muncul peluang
Apabila perhatian Jalak Bentala terganggu dengan tindakan Puteri Sejinjang mereka berdua bergerak serentak
Puteri Sejinjang terpana dengan apa yang berlaku
Puteri Santubong juga kehilangan kata-kata
Dalam hati mereka merasa sangat bersyukur dengan tindakan pantas Nirnama dan Cendana
Tuanku Puteri Sejinjang tidak ada semangat gunung membersihkan dosa sesiapa
Engkau hanya akan mati dengan sia-sia
Sucikanlah dirimu dengan Islam sisihkan khurafat-khurafat yang hanya merosakkan kehidupan insan
Nirnama berbicara perlahan
Puteri Sejinjang berkelip-kelip memandang Nirnama
Jalak Bentala terjelepok melutut
Ce
la
kaaa Matanya menjegil ke arah Nirnama
Kalian jangan bermimpi untuk menumbangkan Tuanku Jagat
Dia akan membela kematianku
Jalak Bentala terbatuk-batuk
Jelas tusukan kerambit Cendana telah mencederakan dalamannya dengan parah
Jagat Suci hanya mementingkan dirinya
Tetapi kematianmu akan semakin melemahkannya
Sekarang pulanglah kepada Tuhanmu yang sebenar dan saksikanlah kebenaran terzahir di hadapan mata
Nirnama membenamkan keris ke dada Jalak Bentala
Mata tukang sihir itu terbuntang
Dia kemudian tumbang dan terlentang di sisi kaki Cendana yang semenjak tadi berdiri di belakangnya
Adinda Sejinjang Puteri Santubong terus meluru mendapatkan adindanya
Kakanda Santubong  Kedua-duanya berdakapan buat pertama kali setelah sekian lama diiringi air mata yang berjuraian tidak henti-henti
Nirnama melayarkan pandangan ke arah Jenin
Jenin mengangkat sembah ke arah Nirnama sebagai tanda hormat
Nirnama mengukir senyuman nipis yang manis
Dia kemudian memandang Cendana
Terima kasih kerana memahami isyaratku
Bukankah aku telah berjanji akan sentiasa bersamamu
Wajah Cendana bertambah indah dengan senyuman yang menghiasinya
Sungging senyuman Nirnama melebar
Tentera-tentera Istana Santubong dan Istana Sejinjang sama-sama merapati pemerintah mereka
Kedua-dua puteri masih berpelukan dengan penuh air mata
Moga ini permulaan keamanan dan kemakmuran Kerajaan Serawa bagai yang engkau angan-angankan Jenin Nadim menepuk bahu Jenin
Jenin tersenyum lebar dan mengangguk
Amin
Bau asin lautan kembali mencucuk rongga
Langit cerah berhias gemawan-gemawan putih
Berpadu dengan lautan biru yang berombak-ombak keindahan terbentang saujana mata memandang
Bayu laut sesekali berpuput deras membuatkan pakaian berkibar-kibar dan rambut teralun-alun
Sekali-sekala dia memegang tanjaknya agar tidak terbang dipukul angin
Semuanya dinikmati dengan penuh rasa syukur
Bibir tidak berhenti terkumat-kamit dengan zikir seperti kebiasaannya
Kali ini kalimah Alhamdulillah yang diperbanyakkan olehnya
Tuan Nirnama apa engkau tidak mahu duduk di dalam dan menikmati juadah tengah hari Suara itu membuatkan wiridnya terhenti
Dia berpaling
Senyuman nipis menghiasi wajah saat pandangan redupnya mendarat pada wajah tentera di hadapan
Dia menggeleng sekali
Aku berpuasa
Insya-Allah apabila tiba maghrib aku akan menjamah juadah yang disediakan
Ah baiklah jika begitu
Maafkan aku jika menganggu
Tentera itu menundukkan sedikit kepalanya sebagai tanda hormat
Pantas Nirnama mencapai bahu tentera itu dan menggeleng
Aku hanya insan biasa
Jangan berlebihan menghormatiku
Bagaimana kami boleh menunjukkan rasa syukur jika bukan dengan menghormatimu Engkau penyelamat Kerajaan Serawa kami insan yang mendamaikan ratu-ratu kami  Nirnama memanjangkan senyuman dan menggeleng lagi
Bersyukurlah kalian kepada Allah
Maafkan aku Tuan Nirnama
Aku masih belum biasa
Tidak mengapa
Perlahan-lahan
Bagaimana seseorang itu mahu mempamerkan syukur kepada Allah  Ucapkanlah Alhamdulillah
Kemudian hiduplah dengan mematuhi perintah-Nya menjauhi larangan-Nya
Aku akan cuba membiasakan diri Tuan Nirnama
Semua ini masih agak baru bagi kami
Semoga kita sama-sama istiqomah di atas jalan-Nya
Nirnama menepuk-nepuk lembut bahu tentera itu bagai membenarkan dia beransur
Tentera itu kembali ke tempat dia sepatutnya berkawal
Nirnama menghantarnya pergi dengan pandangan
Jauh melepasi tentera itu Nirnama dapat melihat sekumpulan tentera berkumpul dan memandang ke arahnya
Semua tersenyum-senyum
Dia menggeleng dan kembali berpaling
Menghadap lautan di bawah langit yang terbentang luas
Lafaz Alhamdulillah bertukar dengan Astaghfirullah
Dia melawan bisikan syaitan untuk berbangga-bangga
Berusaha sehabis baik menjaga kesucian hati
Itu sahaja bekalan utama bagi berhadapan pesuruh-pesuruh syaitan seperti Jagat Suci
Andai hatinya kotor dia akan mudah diganggu bisikan-bisikan musuh
Tumpuannya di medan pertarungan akan tumpul
Dia mungkin akan ditewaskan atau lebih bahaya terjebak menjadi sebahagian daripada musuh
Memikirkan hal itu pantas Nirnama menyebut lafaz tauz
Audzubillahi min dzaalik
Allahummaghfirli dzunuubi waf tahli abwaaba rohmatik
Dia tidak boleh membiarkan dirinya tergelungsur dari perjuangan ini
Pada bahunya terpikul amanah yang tidak ringan
Dia tidak mahu gagal dan menjadi penyebab kerosakan ummah
Lafaz istighfar diulang-ulang
Hah Termenung apa tu Nadim muncul di sisinya lalu merehatkan dua tangan di atas penghadang bahtera
Menyesal tak terima pinangan tuanku puteri ya Nadim menggerak-gerakkan jarinya ke arah wajah Nirnama
Terhenti wirid Nirnama
Bibirnya seperti biasa mengukir senyuman nipis
Dia kemudian menggeleng
Bukan itu tujuan aku membantu
Pandangan ditebarkan kembali ke lautan luas
Engkau tak rasa rugi langsung Nadim turut menebarkan pandangan ke arah yang sama sambil menikmati angin yang memukul wajah
Nirnama menggeleng walaupun tahu Nadim tidak melihatnya
Engkau ini orang yang aneh
Tetapi bagus juga engkau tak terima pinangan tuanku puteri itu
Cik Cendana masih ada peluanglah
Nadim ketawa
Berkerut dahi Nirnama
Nadim berpaling memandangnya
Hah engkau tidak tahu ya  Kerutan pada dahi Nirnama masih kekal
Semasa kami tahu Puteri Santubong melamarmu aku dapat saksikan riak wajah Cik Cendana berubah sama sekali
Bagai dapat kubayangkan patah hatinya
Tetapi apabila dinyatakan bahawa engkau menolaknya dia tersenyum sendirian
Amat manis Nadim ketawa
Hah apakah engkau menolak kerana engkau pun ada hati kepada Cik Cendana  Sekali lagi Nadim mengangkat telunjuk dan menggerak-gerakkannya menghadap wajah Nirnama
Daripada ketawa dia tersenyum nakal dengan pandangan penuh makna
Membuatkan Nirnama akhirnya tertawa kecil
Atas jalan perjuangan ini entah esok atau lusa kita akan tumbang di tangan musuh
Kemungkinan untuk itu sentiasa hampir dengan diri ini Nadim
Nirnama merehatkan dua tangannya di atas penghadang bahtera
Pandangan kembali ke titik pertemuan antara langit dan laut jauh di hadapan
Hah jika difikirkan demikian sampai bila pun manusia takkan berkahwin
Nadim mencebik kemudian memuncungkan bibir
Dia turut memandang ke arah yang sama
Nirnama hanya tersengih mendengar kata-kata Nadim itu
Apa-apa hal pun baguslah engkau menolak pinangan tuanku Puteri Santubong
Maka Mat Jenin masih ada peluang
Nadim ketawa
Nirnama terus tersengih panjang
Hah Angan-angannya masih hidup  Kita tak dapat lupakan bagaimana terkejutnya Intan saat Puteri Santubong dan Puteri Sejinjang singgah ke rumah mereka sebelum menghantar kita ke pelabuhan Nadim ketawa lebih kuat
Nirnama hanya melayan dengan senyuman nipis
Benar Intan begitu terkejut sehingga melatah
Adindanya yang sering diperlekeh dan dipandang rendah orang kampung kini menjadi pembesar Kerajaan Serawa berdamping dengan dua ratunya
Khidmat Muhammad Jenin akan membantu Kerajaan Serawa
Aku yakin insya-Allah
Nadim memandang Nirnama di sisi
Engkau orang baik Nirnama
Tanpa bantuan engkau mungkin Mat Jenin takkan melihat angan-angannya untuk Kerajaan Serawa aman menjadi kebenaran
Hanya dengan izin Allah Nadim
Hanya dengan izin Allah
Nirnama tersenyum nipis
Ah apakah selepas ini engkau mahu pulang ke Perkampungan Medini  Aku tiada sesiapa di sana Nirnama
Tetapi kelanaku bersamamu bagai memberikan aku keluarga baru
Engkau bagaikan kakandaku Cik Cendana bagaikan kakak
Aku juga suka bagaimana engkau mendidik aku untuk menjadi manusia yang lebih baik dengan lebih memahami Islam
Tetapi perjalanan kita selepas ini mungkin hanya akan penuh cabaran yang lebih berat
Nadim berpaling
Pandangan mereka bertentang
Hah engkau jangan risaukan aku
Aku tahulah jaga diri sendiri Dia menepuk-nepuk dada
Datuk nenek dan segala penjaga akan menjagamu Nirnama menyentuh dada Nadim
Nadim ketawa berdekah-dekah
Jarang Nirnama menyakatnya
Hah engkau sudah pandai bersenda ya
Nadim menepis tangan Nirnama dan menumbuk lembut dada lelaki berparut itu
Nirnama turut tertawa tetapi sederhana sahaja
Pastilah Allah akan menjagaku
Dan bagai engkau sering ungkapkan aku akan berusaha juga menjaga diriku sebaik mungkin
Usaha dan tawakkal beriringan
Ikat untamu kemudian tawakkal  Nirnama tersenyum lebar dan mengangguk
Ikat untamu kemudian bertawakkal merupakan pengajaran daripada sebuah hadith berkenaan seorang badwi yang meninggalkan untanya tanpa ditambat atas alasan dia bertawakkal
Melihat keadaan itu Baginda Rasulullah menegurnya agar mengikat unta itu dan bertawakkal
Itulah pegangan Islam yang sebenar
Islam merupakan cara hidup yang membumi
Bukan agama yang mengutamakan sakti walau keajaiban itu ada dalam Islam dan tidak dapat dinafi
Tetapi penganutnya dididik untuk memenuhi sunnatullah sebelum mengharap kepada apa-apa keajaiban dari Allah
Engkau budak yang baik Nadim
Tidak dapat dinafikan aku senang dengan engkau
Rambut Nadim diramas Nirnama
Nadim terus tertawa
Bagaimana dengan Cik Cendana Engkau senang dengan dia  Nirnama tersenyum
Semestinya
Baguslah
Tiba-tiba Cendana muncul dan bersandar di sisi Nadim
Kemunculan Cendana membuatkan wajah Nirnama bagai disimbah minyak panas
Tawa Nadim bertambah galak
Cendana turut tersenyum-senyum sambil menatap Nirnama membuatkan lelaki berparut itu mengalihkan pandangannya
Nirnama berdehem beberapa kali
Cik Cendana ke manakah hala tuju Cik Cendana selepas ini   Ke mana sahaja engkau pergi
Aku mahu bersamamu sehingga berakhir perjuangan ini
Lancar jawapan Cendana
Jelas tujuannya
Tiada yang lain
Nirnama terpana
Kemudian dia mengangguk
Nirnama risau akan keselamatan kita
Nadim mencelah
Kita Atau engkau sahaja Cendana mengangkat sebelah kening
Kuat Nadim ketawa hingga terembes air mata
Kalian berdua sudah pandai menyakat ya
Aku tahu perjalanan selepas ini menjadi lebih sukar
Tetapi tujuan kita hakikatnya sama Nirnama
Aku mahu menumbangkan Jagat Suci
Tujuan asalku berkelana menewaskan pendekar-pendekar dengan menjadi yang terhebat pun bertujuan mahu mengumpul pengaruh agar satu hari kelak dapat membina ketumbukan bagi menumbangkan Jagat durjana itu
Cendana mengepal penumbuk sambil melepaskan pandangan ke lautan luas
Nirnama memandang Cendana
Mata Cendana yang indah itu bagai mempamerkan satu azam dan tekad yang membara
Membuatkan Nirnama terkenangkan dirinya sendiri
Engkau ada dendam dengan Jagat Suci  Cendana dilihat menghela nafas panjang
Perlahan-lahan srikandi itu mengangguk
Hah baru aku perasan
Seperti Nirnama Cik Cendana juga tak pernah berkongsi akan asal-usul Cik Cendana
Apakah gelaran Puteri Cahaya Bulan itu ada kait-mengait dengan asal-usul Cik Cendana  Cendana tersenyum nipis dan mengangguk
Di timur laut Semenanjung ada Pantai Cahaya Bulan
Aku datang dari situ
Tetapi aku masih berat hati untuk berkongsi akan asal-usulku dengan kalian
Risau penerimaan kalian kepadaku akan berbeza
Hah itu lagi buat aku teruja nak mengetahuinya
Bukankah begitu Nirnama Nadim menyiku Nirnama
Nirnama hanya tersenyum
Jika Cik Cendana tidak selesa bercerita kita janganlah memaksa
Ish engkau ini Nirnama
Tak seronoklah
Nadim memuncungkan bibir
Nirnama dan Cendana sama-sama ketawa kecil
Sempat bertaut pandangan sebelum sama-sama melarikan anak mata memandang lautan luas
Ah apa pun asal usul kalian aku yakin kalian insan yang baik-baik
Bahkan kalian berdua adalah insan terbaik yang aku kenal sepanjang hidupku
Pendekar dan srikandi atas jalan kebenaran
Berkelana membantu orang ramai
Dengan impian menumbangkan kebatilan Nadim mengangkat penumbuk
Nirnama dan Cendana tersenyum namun kekal membisu
Melayan deruan angin bau laut dan hamparan awan gemawan di langit
Menikmati ketenangan
Hala tuju kita ke Pelabuhan Melaka bukan Aku tak sabar mahu melihat Kerajaan Semutar Putih
Banyak khabar aku dengar berkenaannya
Nadim menepuk-nepuk penghadang bahtera
Nirnama engkau bersahabat dengan Laksamana Jebat
Seperguruan
Tidakkah engkau tahu apa-apa yang menarik di pusat pemerintahan Semutar Putih  Mata Cendana membulat
Engkau seperguruan dengan Laksamana Semutar Putih  Nirnama hanya tersenyum nipis tidak memandang kedua-duanya
Pandangan kekal pada laut dan langit di hadapannya
Ampun tuanku beribu-ribu ampun
Besar jiwa patik tuanku sudi mencemar duli naik ke pergunungan ini
Mengapa tidak tuanku menghantar perutusan terlebih dahulu seperti kebiasaan  Dia melihat Adiwaja menunduk sedikit dengan agak tergesa-gesa
Tidak berapa lama sebelum ini Adiwaja seperti bersiaga untuk menghadapi apa-apa ancaman tetapi kemudian gurunya itu kembali tenang
Bersiap untuk menerima kehadiran tuanku
Kakanda seperguruannya bersuara
Tuanku Dia terpinga-pinga
Ahah engkau belum pernah bertemu tuanku ya Kekandanya itu sambil menepuk belakang tubuhnya
Jangan malukan tok guru di hadapan tuanku
Jebat tersenyum nakal sambil meramas rambutnya
Dia hanya tersengih dan menggeleng dengan ulah mereka berdua
Sering melayannya sebagai budak-budak walhal tujuh tahun telah berlalu semenjak dia dibawa ke mari
Tetapi dia tidak membenci perlakuan itu bahkan dia rasa disayangi
Dia teruja menanti kehadiran insan yang dimaksudkan
Tuanku Apakah
Dua kakanda seperguruannya telah siap mengangkat sembah dan dia di sisi Jebat melakukan hal yang sama
Ah Adiwaja
Mengapa engkau sehingga hari ini masih melayanku sebegini rupa Bukankah kita sudah berjanji setia untuk hidup sebagai sahabat  Bahu Adiwaja disentuh lembut orang tua berpakaian megah serba kekuningan itu
Rambutnya putih tetapi kemas dengan Tanjak Tebing Laksamana nan bertatah bulan bintang serta awan lambang Kerajaan Semutar Putih
Janggut dan misainya sedikit tebal dengan warna yang sama
Tubuhnya sedikit membongkok menjadikan dia seakan lebih kecil
Tidak seperti orang kebanyakan lelaki tua itu mengenakan capal
Pada pinggang tersisip keris panjang melambangkan kebesaran diri
Wajahnya berkedut seribu tetap bagai tersimbah cahaya yang menenangkan
Apatah lagi apabila lelaki tua itu tersenyum
Daripada perawakannya dapatlah diketahui bahawa lelaki tua itu merupakan pemerintah Semutar Putih yang terkenal Sultan Mansur
Dia dan dua kakanda seperguruan menurunkan sembah masing-masing
Adiwaja mengangkat kepala
Sultan Mansur ditemani hanya seorang pendekar yang kelihatan masih hijau
Hampir sahaja mereka menyangka bahawa pendekar itu seorang perempuan
Pendekar muda itu sekadar melemparkan senyuman kepada mereka
Wah semua sudah dewasa
Sultan Mansur memerhatikan kakanda-kakanda seperguruannya sambil menepuk-nepuk mesra bahu bahu mereka sebelum pandangan sultan itu beralih kepadanya
Ah mengapa yang satu lagi sudah bertukar menjadi lebih muda Awal 20-an Lelaki tua itu mengurut janggutnya
Adiwaja dan dua kakanda seperguruannya sama-sama ketawa kecil
Pastinya Sultan Mansur sedang bercanda berkenaan ketiadaan kakanda sulung mereka
Bermakna Sultan Mansur pernah ke mari dan mengenali anak-anak murid Adiwaja
Apakah engkau satu-satunya yang hidup daripada peristiwa hitam di Perkampungan Gapura Wajah ceria Sultan Mansur bertukar sedikit durja bagai mendung berarak menghilangkan cerahnya langit
Kedua-dua tangan sultan itu menyentuh kedua-dua bahunya
Ampun tuanku
Benar
Patik satu-satunya yang masih hidup
Dia mengangkat sembah sekali lagi
Tangan Sultan Mansur menyentuh tangannya lalu diturunkan
Sultan itu menggeleng dengan mata yang berkaca
Sehingga hari ini aku masih merasai kehilangan perwira-perwiraku
Ketiadaan mereka benar-benar melemahkan Semutar Putih
Entah mengapa dia sendiri mula diserang sebak
Sedekad di pergunungan ini disibukkan oleh latihan Adiwaja dididik dengan penyucian jiwa dan diiringi kemesraan dua kakanda seperguruan membuat dia sembuh daripada kesumat terhadap Jagat Suci
Kepedihan akibat kehilangan dan rasa bersalah yang melampau mula menghurungi diri
Keinginan untuk menumbangkan Jagat Suci tidak pernah mati
Namun dendam bukan lagi matlamatnya
Sultan Mansur menggeleng lalu menyentuh pipinya yang berparut
Ampunkan aku wahai budak
Dia pantas menggeleng
Segera menunduk dan mengangkat sembah
Tuanku akulah yang sepatutnya meminta ampun
Aku antara yang terlibat membebaskan Jagat durjana itu  Namun kemudian dagunya diangkat jari telunjuk Sultan Mansur
Pandangan mereka berdua bertembung
Jangan biarkan peristiwa hitam itu menghitamkan hatimu budak
Lembut bebola mata Sultan Mansur menatapnya
Sepi mengisi jeda antara mereka
Hanya bisikan angin yang memenuhi suasana
Tuanku apa hajat tuanku ke mari Adiwaja membawa perbualan kepada mauduk yang utama
Gurunya mula berjalan bagai mengiringi Sultan Mansur dan pendekar muda ke terataknya
Dia bersama-sama dua kakanda seperguruan mengekori sekitar dua depa sebagai tanda sopan dan penghormatan
Pasti telah sampai khabar kepadamu akan perkembangan terbaru Nusantara
Sultan Mansur bersuara
Perlahan sahaja bagai menyembunyikan kesedihan
Benar
Jagat Suci telah menewaskan kerajaan-kerajaan di utara
Sekebun Serendah tumbang khabarnya
Demikian Gangga Negara
Khabar itu telah sampai kepadaku
Menjadi kesedihan hati ini apabila patik tidak mampu membantu menghalang semua itu daripada berlaku
Jangan begitu Adiwaja
Engkau telah berkorban banyak dan menjadi sebab Allah memberikan kita keamanan selama tiga dekad lamanya
Entah berapa dekad lagi mendung akan menaungi Nusantara
Mendung akan berlalu
Mungkin juga terlebih dahulu menurunkan hujan yang menyuburkan bumi dan memberikan manfaat yang lebih besar kepada kehidupan
Bagaimana kalau hujan itu menyebabkan bah  Semua itu akan berlalu jua akhirnya
Putaran kehidupan
Tiada ujian kekal demikian tiada nikmat yang kekal
Dunia memang medan ujian
Maka ketika menerima anugerah kita bersyukur saat ditimpa musibah kita bersabar
Adiwaja terangguk-angguk
Dia yang mendengar perbualan itu kagum dengan hikmah Sultan Mansur
Walau keadaan nampak semakin tidak menyebelahi Semutar Putih memandangkan dengan runtuhnya Gangga Negara dan Sekebun Serendah kerajaan Semutar Putih akan lebih terdedah kepada ancaman Jagat Suci
Sultan Mansur tidak kelihatan resah gelisah
Bahkan mampu menenangkan pula Adiwaja yang selama ini dikenalinya sebagai orang yang tenang dan penuh berilmu  Ini menjadikan dia memasang telinga dengan lebih khusyuk terhadap perbualan mereka
Mereka tiba di teratak Adiwaja
Gurunya mempersilakan Sultan Mansur naik
Mereka berdua bersila di anjung sementara dia dua kakanda seperguruan dan pendekar muda yang mengiringi Sultan Mansur berdiri di luar teratak memerhatikan dua insan berumur itu berbicara
Akhirnya keputusan Sekebun Serendah dan Gangga Negara untuk tidak bersatu dengan Semutar Putih bagi menghadapi Jagat Suci bukan sahaja gagal membuatkan mereka terhindar daripada menjadi sasaran bahkan mereka terlebih dahulu dijatuhkan
Adiwaja menalakan pandangan ke luar seakan dia mampu melihat
Sultan Mansur pula dilihat terus-menerus mengurut janggut putihnya sambil terangguk-angguk
Itulah ralatnya aku
Benar-benar aku menyangka Jagat akan menyasarkan Semutar Putih terlebih dahulu
Rupa-rupanya dengan hilangnya kesatuan antara Kerajaan-Kerajaan Semenanjung dia melebarkan cengkaman ke Sekebun Serendah dan Gangga Negara lantas meruntuhkan mereka
Jagat dengan permainannya
Aku mendapat khabar sihirnya bertambah hebat berbanding sebelum ini Tuanku
Dia sekarang boleh menyembuhkan banyak penyakit
Terlalu ramai murtad dan menyembahnya
Beberapa daerah Semutar Putih terutama yang bersempadan dengan kerajaannya melancarkan pemberontakan dan rela hati berpisah dengan kita
Mereka telah pun menjadi sebahagian daripada Indera Kayangan
Jagat Suci dianggap bagaikan dewata dari langit
Sultan Mansur menggeleng
Itu semua hanya kepalsuan
Sihir yang menyesatkan
Jagat Suci juga tidak lagi bersendirian
Mungkin dia belajar daripada kesilapan lalu
Khabarnya dia telah mengumpulkan beberapa ahli sihir berkuasa menjadi konco-konconya
Ada yang datang dari Majapahit khabarnya
Tetapi rata-rata tidak didedahkan kepada awam
Adiwaja terangguk-angguk
Khabar yang sama telah sampai kepadaku juga
Nafas meluru keluar dari rongga
Bermakna dia semakin sukar untuk ditangani
Dia dapat melihat raut wajah Adiwaja dan Sultan Mansur sama-sama durja
Aku tahu engkau berasa terbeban atas berita-berita yang aku bualkan tetapi aku perlu menambah dengan satu berita buruk
Kepala Adiwaja terangkat
Bagaikan dia benar-benar dapat melihat Sultan Mansur
Aku sekarang di ambang ajal
Pada usiaku ini aku telah mendapat penyakit yang tidak diketahui puncanya
Tabib istana menjangkakan aku akan mangkat dua atau tiga purnama lagi
Berita itu turut membuatkan dua kakanda seperguruannya tersentak
Dia sendiri terkejut
Sudah berapa lama  Sekitar setahun yang lalu
Mungkinkah sihir yang dihantar oleh Jagat  Dia dapat melihat dahi Adiwaja berkerut
Biarlah aku memeriksanya tuanku
Mungkin
Hampir sahaja Adiwaja bangkit daripada sila jika Sultan Mansur tidak menghalang dengan meletakkan tangan ke atas lutut Adiwaja
Bertenang Adiwaja
Aku sentiasa amalkan Tiga Qul dan Ayatul Qursi sebagai usaha mendinding diri daripada sebarang keburukan syaitan dan manusia
Alhamdulillah aku yakin ini bukan sihir
Tambahan aku memang sudah terlalu tua
Lupakah dikau aku dua dekad lebih berusia berbanding engkau sahabatku
Adiwaja duduk semula
Jelas dia ralat dengan berita itu
Sebagaimana engkau tahu anakanda sulungku tidak mahu naik takhta demi mengejar apa yang dia mahu kejari
Apakah engkau mahu aku memujuknya Aku akan mengheretnya pulang jika itu yang tuanku arahkan
Tegas nada suara Adiwaja
Sultan Mansur ketawa kecil
Menggeleng sambil mengurut janggut putihnya
Beberapa kali menarik nafas dalam-dalam kemudian melepaskannya
Engkau sahabatku yang baik Adiwaja
Biarlah anakandaku itu mengejar apa yang mahu dikejarnya
Moga dia bertemu jalan yang hakiki
Dia lemas dalam pencariannya
Sultan Mansur terangguk-angguk
Jadi yang tinggal hanyalah Mahmud
Dukacitanya Mahmud membesar saat aku sibuk menguruskan Semutar Putih bagi menghadapi kebangkitan kedua Jagat Suci
Untuk itu hubungan aku dengannya tidaklah serapat mana
Dia pula sering memberontak terhadapku
Dengan cara membelakangi ajaran-ajaran Islam dan hidup dalam kemungkaran
Adiwaja menggeleng
Bagaimana
Dia gemar menyusup ke Indera Kayangan dan mendapatkan hiburan di sana
Sultan Mansur melepaskan nafas panjang
Jelas wajahnya beriak kecewa tetapi cuba ditebatnya dengan senyuman tawar
Aku hanya mampu menyalahkan diri sendiri
Aku terlalu sibuk menguruskan umat hingga terlupa anakanda sendiri
Padahal aku patut sedar yang dia memerlukan ayahandanya
Bondanya telah tiada semenjak dia lahir
Ummah berhadapan ancaman besar
Ayahandanya berusaha keras agar umat ini masih hidup dan selamat  Tetapi dia sahajalah yang ada
Memandangkan anakanda sulungku tidak mahu naik takhta maka hak itu akan pergi kepada Mahmud selagi anakanda sulungku menolaknya
Jadi
Adiwaja tidak menyempurnakan kalam
Sultan Mansur melayarkan pandangan ke halaman
Pandangan sultan itu ditebarkan kepada dia dan dua kakanda seperguruannya
Jadi sudah tiba masanya aku menuntut kembali anak-anak ini
Mereka perlu pulang untuk mendampingi Kerajaan Semutar Putih berhadapan ancaman Jagat Suci
Sultan Mansur melemparkan senyuman kepada mereka
Dia dapat melihat mata dua kakanda seperguruannya membulat besar
Terus kedua-duanya mengangkat sembah
Ampun tuanku beribu-ribu ampun hajat tuanku besar dan berat tetapi patik akan mengusungnya di bahu dan jemala patik dengan penuh hormat dan takzim
Ampun tuanku  Jebat tersenyum penuh keterujaan sambil memandang dirinya
Dia hanya tersengih
Budak mengapa engkau tidak mengangkat sembah yang sama Aku maksudkan termasuk engkau
Matanya membulat
Tergesa-gesa dia mengangkat sembah
Ampun tuanku
Patik masih baru dan terlalu muda
Sultan Mansur ketawa
Kasturi itu lebih muda daripadamu
Dia berani menyahut amanah ini demi perjuangan di atas jalan-Nya
Ini jalan perjuangan yang mulia di sisi Allah wahai budak
Sultan itu menunjuk kepada pendekar muda yang berdiri bersama mereka
Ampun tuanku
Jika demikian titah tuanku akan patik
Tuanku
Suara Adiwaja menghalang dirinya daripada menyempurnakan kalam
Dia biarlah kekal bersamaku
Sultan Mansur mengerutkan dahi
Dia ada kelebihan tersendiri yang aku berhajat untuk mengasahnya lagi
Jika tuanku izinkan
Ampun tuanku
Adiwaja menundukkan sedikit kepalanya
Adiwaja sahabatku
Permintaan engkau akan sentiasa aku tunaikan
Angkat kepalamu
Sultan Mansur menyentuh bahu gurunya
Dia menurunkan sembahan
Agak terkejut dengan permintaan Adiwaja tetapi dapat memahaminya
Berbanding dua kakanda seperguruan dia masih banyak lagi perlu belajar
Matanya melirik ke arah Kasturi
Pendekar muda itu pasti amat handal
Pada usia sedemikian sudah ditugaskan untuk mengiringi Sultan Mansur berseorangan
Tanda Sultan Mansur amat mempercayainya
Dalam diam dia cukup kagum dengan pendekar muda itu dan mahu mencontohinya
Perlahan-lahan Sultan Mansur bangkit daripada silanya
Adiwaja melakukan hal yang sama
Dua sudah banyak
Aku yakin mereka akan memberikan kelebihan besar kepada Semutar Putih sebagai laksamana
Sultan Mansur kemudian turun dari beranda diekori Adiwaja
Tambahan pula barisan laksamana yang sebelum ini sudah lanjut-lanjut usia mereka
Berhadapan ancaman Jagat kita perlukan orang muda
Kalian berdua pergilah berkemas
Harinya telah tiba
Ikutlah tuanku pulang
Baik tok guru  Kedua-dua kakanda seperguruannya mengangkat sembah
Selepas itu Jebat menepuk bahunya sambil ketawa girang
Kami akan menanti engkau di istana budak   Engkau perlu berlatih dengan lebih keras tahu Kami tiada untuk tengok-tengokkan engkau
Rambutnya diramas-ramas kakanda seperguruan yang satu lagi
Dia hanya tersengih-sengih
Kedua-dua kakandanya itu menghilang di dalam teratak
Semoga kehadiran mereka memperkasa lagi Semutar Putih tuanku
Adiwaja bersuara
Insya-Allah
Tun Nirmala sudah tidak sabar untuk menerima mereka
Mamanda Bendahara kita itu terlalu banyak akalnya untuk memperkasa kerajaan kita pada saat-saat mehnah ini
Kirimkan salamku kepada Adinda Nirmala
Insya-Allah
Akan aku sampaikan
Mereka berdua kemudian mengunci diri daripada bicara
Manakala dia dan Kasturi kekal membatu
Sempat kicauan burung mencelah kesepian itu
Yang terakhir Adiwaja sahabatku
Ya tuanku  Izinkan aku kembali ke sini dalam dua atau tiga minggu lagi
Tuanku sentiasa dialu-alukan di sini
Apa yang perlu minta izinnya Adiwaja tersengih
Aku mahu menghabiskan sisa hidupku di sini dan disemadikan di sini
Dia sendiri terkejut mendengar kata-kata sultan itu
Demikian Adiwaja jelas terperanjat
Biarlah hari-hari terakhirku aku pulang dengan tenang menghadap Allah
Ini juga akan menunjukkan kepada rakyat bahawa aku yakin akan penggantiku walau engkau sendiri tahu betapa resahnya jiwaku
Tetapi aku tidak mahu rakyat beranggapan seperti itu
Aku mahu mereka tenang di tangan Mahmud
Untuk itu aku akan menyerahkan takhta lebih awal
Sebelum ajal menjemputku
Selebihnya tuanku akan serahkan kepada Adinda Nirmala  Sultan Mansur mengangguk dan tersenyum sambil mengurut janggut putihnya
Ah yakinlah dia telah bersedia
Sultan Mansur dan Adiwaja sama-sama tertawa
Dia melihat hubungan dua manusia di hadapannya dengan penuh kekaguman
Kemudian dua kakanda seperguruannya keluar dari teratak Adiwaja
Tok guru tuanku kami telah bersedia
Jebat teruja sehingga mengepalkan penumbuk
Jelas bersemangat
Bagaikan dia telah sampai kepada matlamat utama latihannya selama ini
Kakandanya yang seorang lagi hanya tersenyum
Sememangnya kakandanya yang itu lebih santun dan tenang orangnya
Adiwaja dilihat mengangguk
Maka dengan nama Allah aku melepaskan kalian
Berbaktilah kepada agama dan negara ini
Ingatlah segala didikanku
Hidup dan matilah kalian di atas jalan kebenaran
Sentiasalah menjaga kebersihan hati
Moga selamatlah kalian daripada segala goda syaitan dan manusia selamat daripada azab siksa api neraka
Kedua-duanya kemudian mendakap erat Adiwaja
Seterusnya mereka berdua mendakap erat dirinya
Ayuh
Sultan Mansur melangkah
Kasturi mengiringi
Diekori dua kakanda seperguruannya
Dia pula berdiri di sebelah Adiwaja
Menghantar mereka dengan pandangan
Tiba-tiba Jebat berpaling dan mengacung penumbuk
Aku nantikan engkau di istana   Dia hanya mampu tersenyum dan membalas dengan mengacung penumbuknya juga
Nirnama Jebat menjulang penumbuknya tinggi
Laksamana Semutar Putih itu jelas teruja melihat dia tiba dengan armada ketenteraan Kerajaan Serawa
Nirnama tersenyum lebar
Penumbuk diangkatnya
Belum sempat dia menurunkan tangan Jebat telah melompat tinggi dan melayang ke atas bahtera tempat dia berdiri
Terus Laksamana Semutar Putih itu mendakapnya
Ah siapa sangka engkau pulang dengan selamat Jebat tertawa
Engkau kegembiraan utamaku buat beberapa menjak ini
Dakapan direnggangkan
Jebat memegang kedua-dua bahunya dengan ketat
Inikah Laksamana Jebat Satu suara mulus mencelah
Dia dan Jebat sama-sama menoleh
Cendana berjalan ke arah mereka
Wah siapakah bidadari ini Jebat memandangnya dengan wajah lebih teruja
Engkau sudah menikah Nirnama  Nirnama menggeleng
Dia srikandi hebat
Cik Cendana Puteri Cahaya Bulan
Puteri Cahaya Bulan  Aku datang dari Pantai Cahaya Bulan tuan laksamana
Cendana menunduk sedikit sebagai tanda hormat
Jebat mengerutkan dahi
Masih ada yang hidup di situ Beragama Islam   Cendana mengangguk
Tetapi kami bersembunyi daripada Jagat Suci
Dia asalnya mengembara untuk menyertai Sayembara 100 Pendekar
Di bahtera Orang Kaya Besar Tanggang kami bertemu
Nirnama menjelaskan
Jebat terangguk-angguk
Dia tidak lagi memberikan perhatian kepada Cendana
Mana budak yang mengekori engkau tempoh hari Apakah dia sudah
Sudah apa tuan laksamana Nadim muncul sambil mengelek batang kayu yang pada hujungnya terikat bungkusan kain
Senyum panjang dia melihat Jebat
Ah aku ingat engkau sudah berlari pulang
Tidak dapat aku lupakan bagaimana engkau bersembunyi saat aku bertarung dengan Nirnama
Jebat ketawa
Nadim mencebik
Aku lebih berani sekarang tahu  Ah ayuh
Terlalu banyak perlu aku ceritakan
Lebih penting aku sendiri mahu kalian bercerita banyak kepadaku akan pengembaraan kalian ke Kerajaan Serawa
Tiada siapa menyangka engkau akan kembali dengan satu armada tentera Nirnama  Jebat menebarkan pandangan ke atas bahtera itu
Barisan tentera Kerajaan Serawa berbaris dan sebahagian mereka bergerak secara seragam menuruni bahtera dipandu oleh wakil tentera Semutar Putih
Ini semua rezeki daripada Allah dan bantuan-Nya Kakanda Jebat
Jebat terangguk-angguk
Alhamdulillah
Hanya kepada Dia kita memulangkan puja dan puji  Sebelum memasuki Selat Melaka utusan telah dihantar terlebih dahulu kepada Kerajaan Semutar Putih meminta mereka mengosongkan kawasan untuk bahtera ini berlabuh memandangkan Pelabuhan Selat Melaka terkenal sebagai pelabuhan yang teramat sibuk
Tambah lagi mereka tidak mahu dianggap sebagai musuh
Adapun begitu ada kelainan pada pelabuhan ini
Nirnama dapat melihat yang ia tidak sesibuk seperti kali terakhir dia singgah di sini
Dalam perjalanan turun Nirnama merapatkan dirinya kepada Jebat
Apa yang telah berlaku kakanda Pelabuhan ini kelihatan lebih lengang berbanding biasa
Kekurangan kapal kekurangan pedagang kekurangan pembeli
Petanda musibah sedang melanda sesuatu negeri
Apa yang sedang menimpa tempat ini  Jebat menghela nafas panjang
Tuanku Sultan Mahmud sudah jatuh dalam pukauan sihir Puteri Gunung Ledang  Hening
Palang-palang cahaya mentari menembusi kabus di puncak gunung itu
Hawa buana yang selalunya rendah di sini menjadi hangat buat seketika
Rumput-rumput hijau beralun dibelai angin lembut demikian dahan-dahan pokok yang melambai-lambai bagai mengucapkan selamat tinggal
Sayu nan hiba
Di tengah-tengah kawasan lapang belakang teratak Adiwaja dia dan gurunya bersila di sisi Sultan Mansur
Sultan tua itu hadir sekitar seminggu yang lalu dengan ditemani Kasturi sebelum laksamana muda itu kembali ke Melaka meninggalkan Sultan Mansur bersama mereka berdua
Sultan Mansur bersila di atas rerumput lembut nan menghijau
Nafasnya tersekat-sekat membuatkan dadanya bagai berombak-ombak
Dia hanya berpakaian seperti orang kebanyakan tiada destar kebesaran tidak juga serba kekuningan
Hanya keris panjang megah yang setia di sisi menjadi tanda bahawa dia merupakan seorang kerabat
Walaupun Adiwaja tidak dapat melihat dia mampu merasai kesengsaraan sahabatnya itu
Dia cuba bergerak untuk membantu namun hasratnya terbantut apabila Sultan Mansur mengangkat tangan menghalang
Sultan tua itu terbatuk-batuk
Tangan cuba menutup mulut namun tersembur jua percikan darah membasahi telapak tangan itu buat kesekian kali
Keadaan tuanku jelas semakin parah
Adiwaja bernada risau
Setiap yang hidup akan kembali sahabatku
Sultan Mansur hanya tersenyum sambil mengelap darah pada bibir dengan lengan baju
Benar tetapi aku tidak dapat menahan rawan jiwaku dengan keadaanmu sebegini tuanku
Dia hanya mampu memerhati hubungan antara dua sahabat ini
Seorang sultan seorang pendekar
Seorang merendah diri manakala seorang lagi tetap tidak hilang rasa hormatnya
Aku dapat rasakan yang aku mungkin akan dijemput pulang hari ini
Sultan Mansur mendongak bagai mahu menikmati langit tetapi hanya kabus memenuhi pandangan
Langit tidak terzahir hanya palang-palang cahaya menembusinya
Apakah mungkin telah tiba masanya aku memanggil Alauddin  Sultan Mansur menggeleng
Apakah engkau mahu menambah kekecewaanku sahabat Senyuman cuba diukir namun terganggu oleh beberapa batuk kecil
Mengapa tuanku berkata begitu  Sultan Mansur melayarkan pandangan ke kanan bagaikan mahu menembusi segala kabus
Melaka
Dia sekadar meneliti riak wajah sultan tua itu
Berkedut-kedut dan pucat tetapi tidak keruh
Namun ada noda-noda durja yang dapat dia lihat
Andai Adiwaja mampu melihat dia pasti jiwa gurunya itu akan bertambah rawan
Sultan Mansur menghela nafas panjang dan menggeleng
Aku sebenarnya menyimpan kecewa tika Alauddin memilih untuk tidak mahu pulang
Dia sudah terlalu lemas dalam pencariannya
Aku tidak mahu pengakhiran hayatku dihiasi kekecewaan yang lebih berbisa apabila dia enggan kembali untuk menemaniku pergi
Tuanku Dia melihat gurunya bagai ditikam belati
Sultan Mansur hanya tersenyum dan menggeleng lagi
Aku redha Adiwaja
Aku redha
Biarlah aku pergi dengan tenang
Seminggu di sini beribadah bersamamu berbual bagai saat kita muda-muda dahulu buat aku gembira
Pada Nirmala telah aku tinggalkan segala-galanya
Mahmud Jagat Suci
Aku tidak mahu pulang bertemu Allah dengan hati yang resah dan ralat
Engkau tidak perlu berasa ralat tuanku
Engkau telah memimpin rakyat dengan adil
Istana engkau sederhana
Engkau tidak pernah mengambil harta rakyat kecuali melalui jalan zakat
Engkau telah memimpin Tanah Semenanjung keluar daripada kerosakan Jagat Suci dan direzekikan oleh Allah keamanan selama tiga dekad
Sepanjang tempoh itu engkau berusaha keras menyebarkan agama Allah kepada sekalian penduduk menghapuskan syirik dan khurafat tinggalan Jagat Suci
Senyuman Sultan Mansur dilihat melebar
Mata sultan itu berkaca
Kemudian pecah jua empangan air matanya mengalir perlahan menuruni pipi sultan yang berkedut seribu
Tetapi aku gagal mendidik anak-anakku sendiri
Sekarang Jagat Suci sudah kembali
Tidak dapat tidak aku merasakan ini semua ada kaitan dengan kekuranganku
Tiada manusia yang sempurna tuanku
Tiada manusia tidak akan teruji
Sultan Mansur mengangguk-angguk
Betapa syukurnya aku punya sahabat sepertimu Adiwaja
Tangannya memanjang menyentuh bahu Adiwaja
Nafas Sultan Mansur kembali berombak
Sultan itu kemudian terbatuk-batuk lagi
Kali ini lebih hebat sehingga tangannya tidak sempat menutup mulut
Darah terpercik ke lantai bumi sementara tubuh Sultan Mansur terus terlentang
Tuanku Dia dan gurunya sama-sama mendapatkan tubuh sultan itu
Sultan Mansur tersenyum
Tiba-tiba tangannya dipegang kuat oleh sultan itu
Engkau harapan masa hadapan
Matanya terbeliak
Sepanjang seminggu Sultan Mansur menetap bersama mereka hubungan antara dia dan sultan itu sudah terbina
Sultan Mansur gemar melihat dia berlatih bersama Adiwaja
Sultan itu akan memberikannya semangat
Ada hari Sultan Mansur akan memasak makanan yang enak-enak jarang dapat dirasai di atas puncak bukit ini memandangkan selama ini mereka dilatih untuk makan sekadarnya sahaja apa yang ada
Ternyata memasak adalah salah satu kemahiran tersembunyi sultan tersebut
Sultan Mansur benar-benar melayannya bagaikan anak sendiri
Sultan Mansur perlahan-lahan mencapai kerisnya dan menyuakan kepada dia
Dia perlahan-lahan dengan penuh takzim menyambut senjata bersarung tersebut
Serahkan kepada Alauddin
Moga terbuka hatinya
Dia mengangguk
Sultan Mansur kemudian memandang Adiwaja
Tangan Adiwaja digenggamnya erat
Aku tahu keputusanku memanggil anak-anak muridmu masih terlalu awal
Tetapi aku dapat melihat mereka menjadi kekuatan untuk Nirmala menguruskan kerajaan dan bertahan
Adiwaja terangguk-angguk
Tetapi sekiranya apa-apa berlaku semoga dia ini menjadi penyelamat kepada semua
Sultan Mansur menepuk-nepuk dadanya
Dia terpana
Ingat tamatkan latihanmu dengan sempurna
Kakanda-kakandamu pertahanan
Engkau adalah serangan
Luruskanlah apa yang bengkok
Tumbangkan kebatilan
Tegakkan kebenaran
Walau seluruh dunia ini menentangmu ketahuilah bahawa tiada yang akan memberikan mudarat kepadamu sekiranya Allah tidak mengizinkan
Maka jangan takut jangan gentar
Hiduplah untuk perjuangan ini
Ingat itu Dia terangguk-angguk
Apakah engkau faham Sultan Mansur mengulangi
Kali ini dengan pandangan mata yang tajam dan wajah yang tegang
Tangannya digenggam erat lagi ketat
Faham tuanku
Patik junjung di atas jemala patik Dengan demikian aku boleh pergi dengan lebih tenang
Sultan itu tersenyum lebih lebar
Wajahnya bagai lebih bercahaya
Ya Allah aku telah berusaha apa aku termampu
Terimalah aku kembali
Aku berusaha pulang dengan hati yang sejahtera apa yang aku termampu
Ujar Sultan Mansur terketar-ketar
Aku menjadi saksimu Mansur
Adiwaja menyambut
Buat pertama kali dalam hidupnya dia melihat Adiwaja dalam kesedihan yang teramat sangat
Dahi gurunya menyentuh tubuh Sultan Mansur
Sebelah tangan Sultan Mansur kemudian bagai merangkul kepala Adiwaja seakan menenangkan gurunya itu
Kemudian dia melihat bibir Sultan Mansur bagai terkumat-kamit
Berdesir perlahan dua kalimah syahadah
Seterusnya mata sultan tua itu terkatup
Kedua-dua tangannya kemudian longlai dan melekat pada lantai bumi
Maka mangkatlah Sultan Mansur meninggalkan dunia ini untuk kembali menghadap Allah Tuhan Sekalian Alam
Langit biru terbentang seluas alam
Tompokan-tompokan awan mengurangkan terik mentari yang memanggang bumi
Angin menderu-deru
Rumput-rumput yang terhampar ganas meliang-liuk
Dua telapak kaki mendarat di atas hamparan rerumput itu hanya untuk melompat kembali
Putaran balik kuang berlaku sementara sepasang kaki yang lain menyapu bumi
Nirnama kembali mendarat manakala Jebat bangkit dengan tangkas
Jari-jemari Jebat digayakan umpama cakar terus menerkam ke arah Nirnama
Lelaki berparut itu menyendeng lalu cakaran Jebat menjamah angin
Nirnama melepaskan tumbukan disambut tangan kiri Jebat sementara tangan kanan laksamana itu beralih arah dan kembali mencari wajah Nirnama
Nirnama berundur selangkah mengelak cakaran itu sekadar seinci dari wajah
Belakang siku kanan Jebat ditolak tangan kirinya sebelum tangan kanan Nirnama memanjang melancarkan telapak tangannya
Tetapi tangan kiri Jebat lebih tangkas menepis serentak dengan kaki kanan melancarkan sepakan ke hadapan
Kaki kanan Nirnama menepis tendangan tersebut sebelum diluruskan untuk melancarkan tendangan balas
Dua tangan Jebat terus bersilat menggunting betis Nirnama menghalang pendekar berparut itu daripada menyempurnakan serangan
Angin menderu-deru bagai mengiringi perseteruan mereka berdua
Cendana dan Nadim yang berada sekitar sepuluh depa jauhnya pun masih dapat merasai deruan angin yang terhasil akibat pertembungan kedua-dua pendekar tersebut
Kedua-duanya berusaha menjaga pakaian masing-masing yang berkibaran hebat
Sekali-sekala batang pokok besar yang menjadi tempat duduk mereka akan bergegar
Kedua-dua mereka mengamalkan persilatan yang sama
Cendana memerhati dengan teliti
Bagaimana mereka boleh menyatakan mereka tidak ada sakti tetapi mampu bertarung sedemikian rupa Nadim memuncungkan bibir
Itu bukan sakti Nadim
Sepanjang aku saksikan Nirnama bertempur dan aku sendiri pernah bertarung dengannya silat yang diamalkan oleh Nirnama memampukan dirinya untuk menarik daya sekeliling
Daya sekeliling  Contoh
Cendana mengibas tangannya ke wajah Nadim membuatkan budak itu berkelip-kelip dan spontan cuba mengelak
Apa yang engkau buat Cik Cendana Nadim mengerutkan dahi sambil tersengih
Dia membetulkan rambut yang dilanggar angin hasil kibasan tangan Cendana
Kibasan tanganku menghantar angin
Ini adalah perkara biasa bukan  Benar
Cendana kembali memerhati pertarungan Nirnama dan Jebat
Tetapi mereka mampu meningkatkan perkara itu berganda-ganda
Bahkan mungkin lebih sepuluh kali ganda
Seakan-akan alam ini bersatu dengan mereka
Mata Nadim membulat
Apakah itu bukan sakti  Cendana menggeleng
Mungkin rahsianya terletak pada cara mereka dilatih
Pastinya kekuatan sedemikian tidak tercapai dalam masa sebentar
Nadim kelu
Kekagumannya terhadap Nirnama bagai bertambah bertakuk-takuk
Haih sudah bertahun-tahun dua-dua masih tidak berubah perangainya
Satu suara yang tiba-tiba kedengaran di sisi mereka berdua membuatkan Cendana terus meloncat dan mencapai Nadim menjarakkan diri mereka
Seorang lelaki tinggi kacak rambut ikalnya mencecah bahu persis Nirnama bertanjak megah dan berpakaian pendekar dengan sebilah keris terselit pada pinggang sedang berdiri di atas batang pokok yang tadinya menjadi tempat duduk mereka berdua
Jari-jemari kanan Cendana sudah menyentuh hulu keris sementara tangan kiri menolak Nadim lebih ke belakang
Lelaki itu memandang ke arah Cendana dan Nadim sambil melemparkan senyuman
Bertenang srikandi
Apakah kalian berdua ini teman Nirnama Aku dengar daripada Jebat dia mengembara bersama seorang budak
Tidak ketahuan pula aku akan srikandi cantik rupawan turut mengiringinya
Benar
Kami teman kelana Nirnama
Nadim memberanikan diri bersuara
Menarik
Aku tidak menyangka Nirnama sudah pandai berkawan
Mengapa kalian tidak terus ke istana Lelaki itu menyilangkan tangan di dada
Err Laksamana Jebat mahu beradu kekuatan dengan Nirnama terlebih dahulu
Nirnama bersetuju dan Laksamana Jebat membawa kami ke mari
Khabarnya ini
Halaman terataknya
Lelaki itu berpaling ke satu arah
Tidak jauh dari tempat pokok tumbang itu berdiri megah sebuah teratak sederhana besar tetapi indah binaannya
Lelaki itu kemudian menggeleng
Siapakah gerangan tuan hamba  Aku Lelaki itu tersenyum lebar
Nirnama Jebat   Cendana dan Nadim serentak terundur selangkah
Jeritan itu seakan menghasilkan suatu getaran tenaga yang mengejutkan mereka
Nirnama dan Jebat berhenti bertarung terjeda akibat jeritan yang sama
Kedua-duanya menoleh
Tuanku Sultan ternanti-nanti kehadiran kalian datang menghadap
Ah kakanda
Benarkanlah Nirnama bertenang dahulu barang seketika
Mimik wajah Jebat jelas tidak senang dengan kehadiran lelaki itu
Nirnama pula dilihat hanya tersenyum nipis
Bertenang Dengan pertarungan Lelaki itu ketawa kuat
Sudah semestinya
Nirnama lebih senang bersamaku berbanding terikat dengan peraturan-peraturan istana
Bukankah begitu Nirnama Jebat menyiku bahu Nirnama
Nirnama ketawa kecil dan menggeleng
Kakanda Tuha apa khabar dikau Terlalu lama kita tidak bersua
Nirnama separa melaung
Tuha Laksamana Utama Tuha Nadim membeliakkan mata
Cendana sendiri terpana
Dia kehilangan bicara terkedip-kedip memandang lelaki tersebut
Tuha perlahan-lahan mencangkung
Kalian perlu diajar Kaki lelaki itu kemudian melurus dan dengan pantas dia melonjakkan tubuh ke udara
Bersedialah  Pertarungan kembali bersambung disertai Tuha
Halaman itu tambah bergegar dengan setiap jurus yang dilepaskan oleh mereka bertiga
Angin berderu-deru bagaikan ribut hendak tiba
Ketiga-tiganya rancak bertarung
Saling serang-menyerang dan tepis-menepis
Sekali-sekala kelihatan mereka bertiga bagai berpijak beberapa kali di atas angin melayang di udara
Cendana dan Nadim hanya mampu tercengang
Sebentar apakah Laksamana Utama Tuha juga
Nadim menelan liur
Di sini rupanya mereka
Apakah hari ini hari perkumpulan anak-anak murid Adiwaja  Satu lagi suara kedengaran menarik perhatian Cendana dan Nadim
Seorang lelaki tua sedikit bongkok rambut putihnya bersembunyi di sebalik Tanjak Laksamana Muda
Pakaian bermutu tinggi berhias indah pada tubuhnya menggambarkan bahawa dia bukan rakyat bawahan
Dia seperti baru sampai di situ
Lelaki itu memandang ke arah mereka berdua dengan kedua-dua belah tangan di belakang pinggang
Ah apakah kalian rakan kembara Nirnama  Benar
Perkenalkan aku Tun Nirmala
Lelaki itu tersenyum sehingga menampakkan giginya yang putih nan bersusun rapi
Apa Nadim tidak dapat menyembunyikan keterujaannya
Mamanda Bendahara Semutar Putih sedang berdiri di hadapanku Apakah selepas ini Tuanku Sultan Mahmud pula akan muncul di sini Nadim mula memandang kiri dan kanan
Tun Nirmala ketawa kuat sebelum menggeleng
Tuanku Sultan menghantar aku dan Laksamana Tuha untuk mendapatkan Laksamana Jebat dan Nirnama
Baginda telah lama menanti kehadiran kalian ke Istana
Maafkan kami mamanda bendahara
Kami tidak merancang untuk mengundang murka tuanku
Sesungguhnya  Laksamana Jebat yang membawa kami ke mari dan kami hanya mengekori
Cendana terus mengangkat sembah
Tun Nirmala terus ketawa lagi
Bertenang
Tuanku Mahmud bukanlah orang yang terlalu ambil kisah akan hal sebegini
Apabila kalian tidak hadir baginda terus menyibukkan diri dengan urusan tersendiri
Walau aku sebenarnya lebih berhajat kalian hadir dan menyibukkan baginda
Tawanya bertukar menjadi senyuman
Kalamnya bagai menyimpan makna yang mendalam
Tambah pula dengan helaan nafas panjang yang menderu dari rongganya
Ah hal sudah pun berlalu
Apa kata kita nikmati sahaja pertarungan persahabatan antara mereka bertiga Bukanlah mudah untuk kita melihat tiga anak murid Adiwaja berentap sedemikian rupa
Sesuatu yang tidak pernah aku saksikan dengan mata kepalaku sendiri
Tun Nirmala menghenyakkan punggungnya di atas batang pokok tumbang sambil wajah dihiasi sangir
Cendana dan Nadim sama-sama terpana dengan kesederhanaan yang dipamerkan oleh Bendahara Semutar Putih itu
Mamanda Bendahara itu memandang mereka berdua
Ayuh duduk
Buat apa berdiri begitu
Senyuman pada bibir Tun Nirmala melebar
Nadim cepat-cepat duduk di sisinya
Cendana pula duduk sedikit berjarak dari Nadim
Tuanku begitu gembira dengan kehadiran Nirnama bersama-sama armada dari Kerajaan Serawa
Segala pemberian Puteri Santubong dan Puteri Sejinjang juga amat dihargai kami
Rezeki telah mencurah-mencurah kepada kami kebelakangan ini setelah berjaya merampas kembali Wilayah Ujong
Sekarang kami punya hubungan rasmi dengan Kerajaan Serawa
Nirnama begitu melangkaui jangkaan kami
Tun Nirmala berbicara sambil menikmati pertarungan tiga pendekar jauh di hadapan mereka
Apakah Tuanku Sultan Mahmud yang mulia punya hadiah menarik untuk diberikan kepada Nirnama atas jasanya Nadim tersengih-sengih
Ah Nadim engkau tahu yang Nirnama akan menolak pemberian Tuanku Sultan dan engkau mahukan pemberian itu untuk dirimu bukan Dasar Sang Kancil
Cendana ketawa kecil
Dia sudah masak dengan ulah Nadim
Sebelum ini bermacam-macam hadiah dan kurniaan daripada Puteri Santubong dan Puteri Sejinjang untuk Nirnama juga telah diambil oleh Nadim memandangkan Nirnama menolak pemberian-pemberian tersebut
Nadim ketawa kuat
Hah Cik Cendana janganlah cemburu
Kita boleh berkongsi  Tun Nirmala turut ketawa
Tuanku Sultan Mahmud telah lama berkenan mahu menganugerahkan jawatan Laksamana kepada Nirnama
Tetapi nampaknya Nirnama berterusan menolak
Mungkin itu juga sebabnya Nirnama terus bersetuju dengan cadangan Laksamana Jebat untuk ke mari berbanding menghadap ke istana
Mahu mengelak dari bersua Tuanku Sultan
Erm apakah mungkin ada kaitannya juga dengan hal yang sedang berlaku di sini Cendana mencelah
Senyuman yang sering menghiasi bibir bendahara itu sirna
Dahinya sedikit berkerut
Cendana ditatapnya dengan tepat
Apa maksud Cik
Cendana
Cendana memperkenalkan diri
Mata Tun Nirmala memandang Cendana dari atas ke bawah
Perawakanmu mengingatkan daku akan
Aku pula Nadim
Dari Perkampungan Medini
Nadim menghulurkan tangan membuatkan bicara Tun Nirmala terpotong
Bendahara Semutar Putih itu segera menyambutnya dengan penuh hemah
Laksamana Jebat ada menceritakan perihal Puteri Gunung Ledang
Cendana menyambung mengabaikan bicara Tun Nirmala yang tidak berjaya disempurnakan sebelum ini
Aku sangka selama ini kisah puteri rupawan itu hanya kisah dongeng
Tidak sangka benar-benar ada puteri dari kayangan yang bersemayam di atas Gunung Ledang
Nadim teruja
Jelas dia juga telah mendengar hal ini daripada perbualan Jebat dan Nirnama
Tun Nirmala tersengih
Dari kayangan
Lantas menggeleng
Benar seorang perempuan yang amat rupawan muncul menghadap baginda tidak lama setelah Wilayah Ujong tumbang
Jadi dia benar-benar wujud Nadim tidak dapat menyembunyikan perasaannya
Dia hadir bersama sekumpulan dayang yang masing-masing pun cukup memukau
Apa tujuan Puteri Gunung Ledang menghadap Tuanku Sultan Mahmud Cendana berminat
Tun Nirmala kembali melayarkan pandangan kepada Nirnama Jebat dan Tuha yang masih rancak bertarung
Untuk menyerahkan dirinya
Dia sudi untuk menjadi isteri kepada Tuanku Sultan Mahmud
Tuanku Sultan semenjak didatangi mimpi berkenaan puteri itu berkali-kali begitu nanar untuk mendapatkannya sebagai isteri
Baginda telah beberapa kali menghantar utusan mencari Puteri Gunung Ledang di mana sahaja dia berada
Kehadiran Puteri Gunung Ledang sendiri menyerah diri sedemikian rupa kegembiraan Tuanku Sultan Mahmud jelas tidak dapat digambarkan oleh sesiapa
Wah bagai bulan jatuh ke riba Nadim bertepuk tangan
Tun Nirmala menggeleng sambil menunduk
Wajahnya mendung dengan durja
Bagai badai besar yang menghempas memusnahkan segala-gala
Bicara perlahan Tun Nirmala membuatkan Nadim dan Cendana semakin tertanya-tanya akan hakikat sebenar perkara itu
Tawarannya itu datang bersyarat
Tujuh syarat
Apa syarat-syaratnya tuan bendahara  Sebuah jambatan emas dari Gunung Ledang ke Melaka sebuah jambatan perak dari Melaka ke Gunung Ledang tujuh tempayan emas tujuh tempayan perak tujuh tempayan air mata gadis sunti tujuh tempayan darah para pemuda dan akhir sekali semangkuk darah keturunan Sultan Mahmud
Mata Cendana dan Nadim sama-sama membulat
Jadi
Akibat sudah diuliti renjana kepada Puteri Gunung Ledang Tuanku Sultan Mahmud begitu bersungguh mahu menunaikan syarat-syarat tersebut
Bagi memenuhi syarat-syarat yang awal baginda mengerah tentera-tentera Semutar Putih bagi mengumpulkan segala harta yang ada dalam perbendaharaan juga daripada rakyat jelata
Itulah sebabnya pelabuhan Melaka agak lengang Nadim menyerkap jarang
Para saudagar dan pedagang apabila mendapat khabar ini mereka tidak lagi senang hati menjadikan Melaka sebagai tempat berdagang
Pada masa yang sama rakyat jelata takut untuk keluar dari rumah risau akan diperas oleh tentera-tentera Semutar Putih
Apa yang aku lebih risaukan rakyat di bawah jajahan Wilayah Ujong yang baru kami kuasai akan turut menjadi mangsa tidak lama lagi
Tun Nirmala menghela nafas panjang buat kesekian kali
Jelas dia begitu ralat dengan apa yang berlaku
Hilang ceria yang terpamer awal-awal tadi
Tuanku Sultan begitu gembira dengan kehadiran armada Kerajaan Serawa membawa banyak pemberian kerana itu semua akan menjadi tambahan bagi melancarkan usaha baginda memenuhi hajat Puteri Gunung Ledang
Apakah mamanda bendahara tidak mampu berbuat sesuatu Bagaimana dengan Laksamana Tuha Cendana melayarkan pandangan ke arah pertarungan antara Nirnama dan kakanda-kakanda seperguruannya
Tun Nirmala melemparkan pandangan redup ke arah yang sama
Pandangan yang penuh rahsia dan makna
Bahkan selama ini kamilah yang cuba mengekang sikap dan perbuatan Tuanku Sultan Mahmud
Tetapi semenjak kehadiran Puteri Gunung Ledang di hadapan mata benar-benar tuanku seperti hilang akal dan di luar kawalan
Sesuatu yang meresahkan kami
Tun Nirmala memandang jauh ke hadapan
Kembali kepada Nirnama Jebat dan Tuha
Mujur Nirnama telah pulang
Mungkin sudah takdir kalian menyertai kami minggu hadapan
Ke mana mamanda bendahara  Ke Gunung Ledang
Rombongan bagi membincangkan syarat-syarat tersebut kalau-kalau boleh diringankan
Tun Nirmala tersenyum lebar
Nadim dan Cendana saling berpandangan
Assalamualaikum wa rahmatullah
Assalamualaikum wa rahmatullah
Nirnama kemudian berpaling ke belakang
Nadim dan Cendana tenang bersimpuh
Nadim di kanannya sedikit belakang manakala Cendana di belakang mereka
Terus terukir senyuman pada bibir Nirnama
Mereka bagaikan sebuah keluarga
Senyuman itu kemudian dipatahkan oleh kumat-kamit bibirnya berwirid
Semenjak perjalanan pulang dari Kerajaan Serawa mereka bertiga akan mengerjakan solat fardhu secara berjemaah
Nadim semakin mahir dengan amalan-amalan dalam Islam
Sudah boleh membaca doa-doa pendek pandai berzikir dan tahu akan Rukun Iman dan Rukun Islam walau belum benar-benar mendalami kesemuanya
Tetapi usahanya untuk hidup sebagai hamba Allah yang mengangkat perintah-Nya jelas terpamer
Hubungannya dengan Nirnama juga bertambah erat memandangkan Nadim rajin bertanya akan selok-belok pengamalan dan kepercayaan dalam Islam
Sekali-sekala Cendana akan mencelah tanya walaupun srikandi itu lebih banyak mendengar
Mungkin kerana Cendana telah dibesarkan oleh keluarga yang mengamalkan Islam jadi ilmunya lebih baik berbanding Nadim menyebabkan dia merasakan kurang keperluan untuk banyak bertanya
Mungkin juga kerana soalan-soalan Nadim serupa dengan soalan-soalan yang dia sendiri ingin lontarkan
Hubungan mereka bertiga menjadi semakin akrab
Pun begitu Nirnama masih jarang berbicara hal yang kosong bersama mereka
Tetapi dengan terzahirnya hubungan antara Nirnama Tuha dan Jebat Nirnama telah sedikit sebanyak berkongsi akan pengalaman hidupnya bersama-sama mereka di sebuah pergunungan misteri menjadi anak didik kepada Adiwaja
Insan yang dikhabarkan telah membunuh Jagat Suci satu ketika dahulu
Rupa-rupanya ketika itu Jagat Suci hanya dipasung
Apabila selesai berwirid Nirnama mengangkat tangan untuk berdoa
Demikian Nadim dan Cendana
Ya Allah sesungguhnya Engkau mengetahui hati kami
Kami telah berkumpul kerana cinta-Mu berjumpa dalam ketaatan pada-Mu bersatu dalam dakwah-Mu dan berpadu dalam membela syariat-Mu
Maka ya Allah kuatkanlah ikatannya kekalkanlah cintanya tunjukkanlah jalannya
Penuhilah ia dengan cahaya yang tiada kunjung malap
Lapangkanlah dada-dada kami dengan iman yang berlimpah kepada-Mu serta indahnya takwa kepada-Mu dan hidupkannya dengan marifat-Mu dan matikan ia dalam syahid di jalan-Mu
Sesungguhnya Engkau sebaik-baik pelindung dan sebaik-baik penolong
Ya Allah kabulkanlah
Amin
Amiiin Nadim dan Cendana serentak bersuara
Ketiga-tiga mereka mengusap wajah masing-masing
Dari beranda teratak Laksamana Jebat ini mereka dapat melihat yang buana dan bumantara sekitar masih bergelap
Jebat tidak bersama mereka kerana telah pergi ke Istana Semutar Putih untuk mempersiapkan rombongan diraja ke Gunung Ledang yang akan bergerak pada hari ini
Engkau rasa Puteri Gunung Ledang itu cantiknya bagaimana Jika Sultan Mahmud nanar aku fikir kecantikannya jauh mengatasi Puteri Santubong dan Puteri Sejinjang
Nadim tiba-tiba membuka perbincangan
Nirnama tersenyum kecil
Seperti biasa dia tidak gemar dengan perbualan sebegini
Tetapi dia juga bukan jenis yang suka membantah dan melarang-larang
Nirnama hanya akan memasang telinga
Aku tidak rasa Puteri Gunung Ledang itu benar-benar dari kayangan
Tiada sesiapa datang dari kayangan kecuali Adam dan Hawa
Cendana bersuara walaupun tidak menjawab persoalan Nadim
Hah ada betulnya juga
Nadim menggaru-garu belakang kepala
Bermakna mungkin kecantikannya lebih kurang seperti Puteri Santubong dan Puteri Sejinjang juga
Nadim memandang Cendana sambil mengangkat keningnya dua kali
Cendana tertawa kecil dan menggeleng
Ada-ada sahaja engkau ini Nadim
Gurauan Nadim membuatkan bibir Nirnama terkoyak dengan senyuman nipis sambil pandangannya jatuh kepada Cendana
Sempat pandangan mereka berdua bertaut buat beberapa detik sebelum Nirnama melayarkan pandangannya kembali ke halaman
Mereka bertiga telah membuat keputusan untuk menyertai rombongan ke Gunung Ledang
Perjalanan ke sana akan memakan masa dua hari
Mereka akan ke sana dengan menunggang kuda membuatkan perjalanan untuk sampai ke kaki gunung itu memakan masa hanya separuh hari
Separuh hari lagi akan digunakan untuk mendaki dan bertemu Puteri Gunung Ledang
Seterusnya jika tiada aral melintang keesokan harinya mereka akan turun dan pulang
Bijak juga mamanda bendahara mencari jalan tengah
Ternyata dia amat berpengalaman menguruskan kerajaan dan kerenah Tuanku Sultan Mahmud
Cendana memandang ke arah Nirnama bagaikan mahu pemuda itu memberikan maklum balas
Nirnama perasan akan hal tersebut
Dia mengangguk
Sepanjang seminggu ini Tun Nirmala sudah beberapa kali singgah ke teratak Jebat dan berbincang dengannya akan keadaan semasa Melaka serta Kerajaan Semutar Putih
Jelas bendahara itu berusaha memastikan segala-galanya berada dalam keadaan baik dan lancar terutama kebajikan rakyat jelata dan pertahanan Semutar Putih
Sultan Mahmud pula lebih banyak leka di istana bersenang-lenang dengan segala kemewahan yang diwarisi
Apabila Wilayah Ujong dirampas dari Indera Kayangan baginda semakin lalai dengan pertambahan rezeki yang mencurah-curah
Sekali-sekala Sultan Mahmud akan menghantar utusan menjemput Nirnama ke istana tetapi Nirnama sering pandai menyibukkan diri
Sepanjang seminggu ini dia tidak hanya duduk diam di dalam mahligai Jebat
Nirnama turun menyantuni masyarakat sekeliling pusat pemerintahan Semutar Putih
Memasang telinga akan rintihan mereka serta berusaha untuk lebih memahami keadaan semasa di sini
Cendana dan Nadim sering menemani
Mereka akan pergi dari satu kampung ke satu kampung berhampiran Pusat Pemerintahan Semutar Putih dan bersantai di warung yang punya ramai pelanggan memasang telinga
Sekali-sekala Nirnama akan masuk campur membantu apa termampu terhadap apa yang sedang berlaku di kampung yang dilawati mereka
Seperti kewujudan seorang bomoh yang cuba menipu orang ramai yang mendapatkan rawatan daripadanya
Bomoh itu mengaku mempunyai kesaktian dan boleh menyembuhkan orang ramai dengan jampi yang dikatakan berasal daripada Al-Quran
Tetapi apabila Nirnama berhadapan dengannya bomoh itu rupanya mengamalkan sihir dengan cara memotong-motong ayat Al-Quran mencampurkannya dengan bahasa yang tidak dapat difahami menyeru jin untuk membantu menyembuhkan
Syirik dan khurafat
Bomoh itu cuba membunuh Nirnama agar pekungnya tidak terdedah tetapi Nirnama dengan mudah membunuhnya
Orang kampung berkumpul melihat pertarungan itu
Nirnama mengambil  peluang tersebut membetulkan fahaman orang kampung terhadap amalan agama Islam dan perubatannya
Di beberapa kampung pula berlaku perseteruan antara sekolah-sekolah silat
Masing-masing bersaing untuk menjadi sekolah yang terhebat
Persaingan itu akhirnya meleret kepada pergaduhan hingga ke tahap saling berbunuhan
Nirnama telah masuk campur dan menewaskan guru-guru silat yang bertelagah disaksikan sekalian anak murid mereka
Semua kemudian diseru agar merenung diri dan kembali menilai semula niat mempelajari seni silat
Di sebuah kampung lain amalan khurafat dan syirik terlalu pekat
Mereka menggantung gambar-gambar manusia dan simbol-simbol tertentu lantas meminta berkat daripada semua itu
Mereka membuat majlis-majlis keraian di kubur bagi menjemput pertolongan
Diketuai oleh seorang lelaki berperawakan bagaikan ulama tetapi hakikatnya merupakan seorang penipu yang mengambil peluang atas kejahilan ramai
Nirnama mendedahkan kebobrokan lelaki itu dan penipuannya di hadapan penduduk kampung sebelum mengajarkan kepada mereka kebenaran agama Islam yang jauh dari syirik dan khurafat ini
Pemuda berparut itu nyata bukan berhelah bila mengelak Sultan Mahmud
Dia benar-benar menyibukkan dirinya
Keadaan masyarakat di sekeliling pusat pemerintahan Semutar Putih menggambarkan betapa mereka diabaikan oleh pemerintah
Sepatutnya pemerintahlah yang menjadi contoh yang baik dan berusaha menjaga kebajikan rakyat
Termasuklah menjaga agama dan hal ehwal mereka
Tetapi dengan sikap lalai dan alpa Sultan Mahmud kampung-kampung sekitar pusat pemerintahan Semutar Putih cacamarba dengan pelbagai masalah tersendiri
Belum termasuk hal pemerasan dari Istana sendiri
Hari ini nampaknya engkau tidak akan dapat mengelak baginda Sultan Mahmud lagi
Bahu Nirnama ditepuk Nadim
Nirnama mengangguk
Aku bukan tidak mahu menghadap baginda
Tinggal aku tidak mahu tersepit sekiranya baginda ada mengutarakan apa-apa hajat
Hah aku tahu
Kerana itu engkau menyibukkan diri bukan Nadim mengangkat keningnya dua kali
Garis nipis terlakar pada bibir Nirnama
Pada engkau apakah Puteri Gunung Ledang akan meringankan syarat-syaratnya hah  Nirnama kembali melayarkan pandangan ke halaman
Pandangan aku tidak penting
Apabila ke sana dan memerhati gerangan empunya badan barulah aku boleh memberikan pandangan yang jujur
Laksamana Jebat jelas tidak suka dengan kehadiran Puteri Gunung Ledang dan tindak-tanduk Tuanku Sultan Mahmud
Cendana menghela nafas
Hah dia langsung tidak segan silu mengkritik baginda secara terang dan jelas
Nirnama tersengih
Kakanda Jebat memang begitu
Selain periang dia tegas dengan apa yang dirasakannya benar
Kakanda Jebat akan memperjuangkan kebenaran dengan bersungguh-sungguh
Tidak kira dia berhadapan dengan siapa pun
Hah apakah dia tidak takut Tuanku Sultan murka  Mungkin kerana kemurkaan Allah lebih besar baginya
Jawapan Nirnama membuatkan Nadim dan Cendana sama-sama terpana
Ayuh kita bersedia
Mamanda Bendahara beta tidak fikir rombongan ini satu keperluan
Sultan Mahmud bersuara
Wajahnya jelas mempamerkan riak tidak senang
Dia yang berpakaian indah serba kekuningan dengan kepalanya megah mengenakan Tanjak Tebing Laksamana yang  bermutu selayaknya seorang sultan
Kedua-dua belah tangannya bersilang sementara dia berdiri di anjung Istana Semutar Putih
Pandangan dilemparkan pada rombongan berkuda berkekuatan 15 orang di perkarangan
Ahli rombongan itu termasuk Tuha dan Jebat
Sebagai dua orang laksamana utama Kerajaan Semutar Putih mereka akan mewakili Sultan Mahmud ke Gunung Ledang bagi berbincang dengan Puteri Gunung Ledang akan syarat-syarat yang  telah diberikan
Berdasarkan apa yang tuanku lakukan semenjak kehadiran Puteri Gunung Ledang pada hemat patik pacal yang hina ini ada baiknya kita berbincang dengan Sang Puteri
Untuk kemaslahatan rakyat
Sultan Mahmud mendengus
Jika bukan kerana engkau sahabat rapat ayahanda beta sudah murka kepadamu mamanda bendahara
Ampun tuanku beribu-ribu ampun
Tuanku tahu bagaimana patik akan bersikap
Keutamaan patik adalah kepada keamanan Kerajaan Semutar Putih
Tun Nirmala mengangkat sembah
Hatta mengatasi beta mamanda bendahara  Wajah tua Tun Nirmala terhias dengan senyuman
Dia mengangguk perlahan sambil mengekalkan sembah
Buatlah sesuka hatimu tetapi beta berikan amaran
Sekiranya atas tindakanmu Puteri Gunung Ledang membatalkan hajat untuk mengahwini beta beta akan murka semurka-murkanya
Hubungan mamanda dengan ayahanda beta tidak akan lagi menyelamatkan mamanda Mengerti  Ampun tuanku beribu-ribu ampun
Patik mengerti tuanku
Rombongan ini usaha patik untuk menarik rambut daripada tepung tanpa membuatkan tepung bersepah tidak pula rambut itu terputus
Dengusan Sultan Mahmud sekali lagi kedengaran
Rombongan ini telah patik siapkan dengan hadiah-hadiah terbaik daripada perbendaharaan istana
Harapan patik moga hadiah-hadiah itu akan melembutkan hati Puteri Gunung Ledang dan membuatkannya bersetuju dengan syarat-syarat yang lebih sederhana
Yang tidak memberikan keburukan kepada rakyat jelata
Ampun tuanku
Sudah Beta tidak mahu mendengar lagi bicaramu mamanda bendahara
Pastikan sahaja semua berjalan dengan baik sambil mengingati amaran beta
Ampun tuanku
Tun Nirmala mengangkat sembah sebelum bergerak turun dari tangga istana menghampiri rombongan
Belum pun rapat dia dengan rombongan tersebut Nirnama muncul bersama-sama Nadim dan Cendana
Aku ingat engkau tidak akan menyertai kami Jebat ketawa melihat kehadiran Nirnama
Dari atas kuda dia melambai
Tuha pula hanya tersenyum
Hah siapa tidak ingin melihat Puteri Gunung Ledang Nadim berjalan penuh gembira
Budak nakal itu tidak lagi berpakaian lusuh
Nadim mengenakan pakaian yang bermutu tinggi ditinggalkan oleh Jebat untuknya beberapa hari lepas
Aku bukan bercakap dengan engkaulah budak Jebat ketawa lagi
Nirnama hanya tersenyum nipis
Demikian juga Cendana
Namun mata Nirnama kemudian perlahan-lahan menyorot ke anjung Istana
Sultan Mahmud masih di situ
Pertemuan antara mereka tidak dapat dielakkan lagi
Kita wajar menghadap tuanku terlebih dahulu
Apakah kalian pernah bersua sebelum ini  Nirnama mengangguk
Aku sebenarnya telah mengembara selama lima tahun
Tiga tahun pertama aku cuba menjejakkan kaki ke serata Tanah Semenanjung bagi memahami keadaan semasa
Menghayati denyut nadi rakyat jelata
Tahun seterusnya aku ke Melaka berhubung kembali dengan kakanda-kakandaku ini
Ketika itulah aku bertemu dengan tuanku
Engkau nampak tidak gemar akannya  Nirnama sekadar mengukir segaris senyuman untuk soalan itu
Langkahan dipercepatkan hingga ke kaki tangga istana
Nirnama  Daripada berwajah mendung Sultan Mahmud menjadi gembira
Senyum besar dia memandang Nirnama
Akhirnya engkau menunjukkan diri di hadapan beta
Sultan Mahmud terus menuruni anak-anak tangga istana
Ampun tuanku
Nirnama mengangkat sembah
Diikuti Cendana dan Nadim
Hah benar nampaknya engkau mengembara bersama teman
Ada si cantik rupawan pula
Suri hatimu Nirnama Sultan Mahmud ketawa lalu menghentikan langkahan dua anak tangga dari Nirnama
Dua tangan bersilang di belakang tubuh
Ampun tuanku
Patik tidak punya suri hati
Ini Cik Cendana dari timur laut
Budak itu pula bernama Nadim dari Perkampungan Medini
Mereka menyertai pengembaraan patik ke Kerajaan Serawa sebelum ini
Ampun tuanku
Cendana dan Nadim serentak bersuara
Berhadapan dengan Sultan Mahmud Nadim pun tidak berani berceloteh atau mencelah
Apakah engkau terlalu sibuk atau sengaja tidak mahu menghadap beta Nirnama Nada Sultan Mahmud berubah
Pandangannya juga menajam
Ampun tuanku
Patik mendapat khabar tuanku kesibukan dengan urusan Puteri Gunung Ledang
Maka patik pacal yang hina tidak berhajat mengganggu urusan tuanku
Sultan Mahmud ketawa
Sebelah tangan menggerak-gerakkan telunjuk ke arah Nirnama
Ini yang beta suka dengan engkau Nirnama
Bijak bermain kata-kata
Mengapa engkau menolak segala usaha beta untuk merapatimu Apakah engkau juga menyimpan perasaan buruk kepada beta  Ampun tuanku
Patik sekadar tidak mahu membazirkan masa tuanku
Patik juga tidak mahu menjemput kemurkaan tuanku apabila terpaksa menolak semua itu secara berhadapan
Patik lebih gemar menjadi pengembara tuanku
Sultan Mahmud terangguk-angguk
Apakah engkau hadir ini untuk menyertai rombongan menghadap Puteri Gunung Ledang  Mamanda Bendahara berhajatkan patik mengikuti rombongan ini tuanku
Apakah tuanku membenarkannya  Mungkin dengan kehadiranmu bersama pencapaianmu Puteri Gunung Ledang akan lebih mudah dibawa berbincang
Sudah pasti beta benarkan
Tetapi
Alam menjadi sepi saat Sultan Mahmud menghentikan bicara
Pandangannya dan pandangan Nirnama bertaut
Cendana dan Nadim saling berpandangan buat sebentar
jangan engkau pula yang menawan hati Puteri Gunung Ledang
Mengerti Sultan Mahmud menggerak-gerakkan telunjuk
Nirnama tersenyum nipis dan menggeleng
Sultan Mahmud kemudian ketawa berdekah-dekah
Tuha pastikan semuanya berjalan lancar
Pastikan Puteri Gunung Ledang menjadi milikku   Tuha mengangguk sambil mengangkat sembah di atas kuda
Kami mohon diri dahulu tuanku
Ampun
Ah sebentar
Nirnama Cendana dan Nadim terkaku sebentar
Pandangan Sultan Mahmud melekat pada Cendana
Dia memandang Cendana dari bawah ke atas sebelum berhenti pada wajah srikandi itu
Engkau kelihatan datang dari golongan berada
Ampun tuanku
Patik hanya pacal yang hina
Datang dari Pantai Cahaya Bulan
Ah
Masih ada yang hidup di sana  Sedikit sahaja tuanku
Patik dalam usaha membina kekuatan bagi menumbangkan Jagat Suci bagi memastikan keamanan di timur laut
Perempuan secantikmu menjadi srikandi
Kasihan
Apa kata
Senyuman Sultan Mahmud meleret seraya melangkah turun satu anak tangga menghampiri Cendana
Tangan dinaikkan seperti mahu menyentuh wajah srikandi tersebut
Ampun tuanku
Matahari semakin tinggi
Jika lewat perjalanan kami lewatlah kami sampai ke puncak Gunung Ledang
Lewat jugalah urusan ini selesai dan lewat jugalah kelak keputusan sampai kepada tuanku
Ampun tuanku Tun Nirmala pantas mencelah
Pergerakan Sultan Mahmud terhenti
Terus riak wajahnya pudar
Bibirnya melengkung ke bawah
Dengusan meluru dari rongga
Pandangannya memancarkan rasa tidak puas hati kepada Tun Nirmala
Ampun tuanku
Nirnama menyempurnakan sembahnya
Demikian Cendana dan Nadim
Mereka bertiga berundur dari tangga istana dan bergerak ke arah dua ekor kuda tanpa penunggang
Ini untuk kalian
Nadim engkau boleh memilih mahu menumpang Nirnama atau aku
Jebat bersuara
Nadim mencebik
Aku mahu bersama Nirnama
Lebih tenang dan sudah pasti tidak akan disakat
Jebat ketawa besar
Cendana menaiki tunggangannya bersebelahan Tun Nirmala
Dia memandang bendahara Semutar Putih itu
Terima kasih mamanda bendahara
Tun Nirmala sekadar tersenyum nipis
Mamanda Bendahara tidak wajar mamanda memalukan tuanku sedemikian rupa di hadapan tetamu tuanku
Tuha mencelah
Suara Tuha perlahan tetapi dapat didengari Tun Nirmala Nirnama Cendana Jebat dan Nadim
Semua memandang ke arah Tuha
Senyuman yang biasa menghiasi wajah Laksamana Utama Semutar Putih itu menghilang
Riak wajahnya jelas tegang
Pandangannya dingin
Ah Kakanda Tuha
Engkau sudah terlalu rapat dengan tuanku sehingga mahu menghalalkan segala perbuatan baginda
Jebat mendengus
Dia adalah Sultan Semutar Putih
Pemerintah kita
Taatlah kamu kepada Allah dan taatlah kamu kepada Rasul serta ulil amri dalam kalangan kamu
Ulil amri itu pemimpin
Apakah engkau tidak tahu Jebat Tuha bertegas
Jangan dilupa bahawa ayat itu dimulakan dengan Taatlah kamu kepada Allah dan taatlah  kamu kepada Rasul Laksamana Tuha
Tun Nirmala membalas
Tuha terpempan
Pandangannya daripada dingin bertukar tajam
Nirnama Cendana dan Nadim tidak berani mencelah
Suasana telah bertukar menjadi tegang
Aku tidak betah membiarkan Tuanku Sultan terus dipandang serong oleh kalian
Cukup-cukuplah kalian bersangka buruk kepada Tuanku Sultan
Urusan kita hari ini wajar disempurnakan sebaiknya
Bukan satu lagi usaha untuk mengenepikan hajat dan hasrat tuanku
Tuha memandang kepada Jebat kemudian ke arah Tun Nirmala
Dia kemudian menggerakkan tunggangan ke hadapan
Dengan nama Allah dan restu tuanku kita bergerak  Tuha mendahului semua
Rombongan itu mula bergerak meninggalkan perkarangan istana
Nirnama dan Tun Nirmala sempat bertaut pandangan
Walau tanpa bicara mereka berdua bagaikan mampu berhubungan antara satu sama lain
Hati ke hati
Nirnama sekadar mengangguk
Keadaan sekarang semakin menyesakkan T
Tangan Nirnama terus naik
Sebaiknya namaku tidak disebut mamanda bendahara
Tun Nirmala sekadar tersenyum
Dia mengangkat wajah memandang langit
Malam ini indah dengan kehadiran gugusan bintang tiada awan yang menyembunyikan mereka
Bendahara Semutar Putih itu hadir di sepertiga akhir malam menanti Nirnama usai melaksanakan ibadah sambil sekali-sekala menjadi makmum untuk beberapa rakaat
Sekadar apa yang termampu
Kala semua enak diuliti mimpi hangat didakapi gebar Nirnama tetap istiqomah dengan kebiasaan hariannya
Mengapa engkau menyembunyikan nama sebenarmu Aku perasan Tuha dan Jebat juga sudah memanggilmu sebagai Nirnama
Sebagai perlindungan tambahan
Tanpa mengetahui namaku musuh tidak akan dapat menujukan sihir dari jauh kepadaku
Seterusnya untuk menjaga kebersihan hatiku
Mamanda tahu betapa perjuangan ini memerlukan hati yang bersih
Senyuman Tun Nirmala menemani anggukannya
Engkau nyata berbeza dengan kakanda-kakandamu
Apakah kerana engkau lebih lama bersama Adiwaja berbanding mereka  Nirnama cuma tersenyum dan menggeleng
Mamanda membangkitkan perihal sesuatu yang menyesakkan
Sehingga kita perlu berbincang dengan perlindungan gelap malam sebegini
Apa sebenarnya yang menyesakkan  Seharusnya aku wajar menceritakan hal ini kepadamu dua tahun lalu
Tetapi engkau hanya singgah buat seketika
Aku tidak betah berlama-lama di sini
Tuanku Sultan Mahmud begitu mahu merapatiku
Kerana dia mahu menambah kekuatan Semutar Putih dengan pantas
Aku semakin tua
Bila-bila masa sahaja mungkin akan disapa ajal
Tuanku Sultan bersiap untuk ketiadaanku
Aku tidak mengenali baginda sebagai orang yang berpandangan jauh
Garisan nipis muncul pada bibir Nirnama
Tun Nirmala ketawa kecil dan menggeleng
Baginda sekadar mahu menambah pak turut
Apabila aku tiada kelak maka sepenuh kuasa berada pada tangan baginda
Engkau tidak kelihatan kasar dan bersuara tinggi seperti Jebat
Mungkin dia fikir engkau lebih condong akan bersikap seperti Tuha
Bersikap seperti Kakanda Tuha Sebelah kening Nirnama terangkat
Bendahara Semutar Putih itu mengangguk
Setelah beberapa tahun diangkat menjadi Laksamana Utama Tuha begitu rapat dengan tuanku
Ketaatannya jauh daripada biasa
Sehinggakan hal-hal yang tidak sewajarnya dilakukan telah dilaksanakan hanya kerana Tuanku Sultan begitu berkehendak
Tuha-lah yang akan menyempurnakannya
Apakah kucar-kacir yang aku lihat ini hakikatnya perbuatan Kakanda Tuha  Kelat menghiasi bibir Tun Nirmala
Riak wajahnya durja
Dia begitu bertegas untuk memenuhi hajat tuanku
Padahal syarat-syarat Puteri Gunung Ledang jelas memudaratkan rakyat
Aku tidak menyangka Tuha akan mengeluarkan arahan membelakangiku
Beberapa hari ini aku sibuk berusaha untuk membetulkan keadaan
Nirnama terangguk-angguk
Dia sebenarnya terkejut apabila mengetahui tentera Semutar Putih sendiri bertindak memeras rakyat jelata merampas harta benda mereka dan mengumpul darah para pemuda
Agak mustahil Tun Nirmala akan menuruti perintah sultan sekiranya hal itu akan memberikan mudarat kepada rakyat jelata
Jebat pula tidak menceritakan perihal Tuha tetapi hanya mengaitkan semua itu dengan Sultan Mahmud
Kerana itu dia membuat keputusan untuk tidak menghadap Sultan Mahmud sehingga sekarang
Aku punya keraguan yang tinggi terhadap peribadi Puteri Gunung Ledang
Semua ini bermula dengan mainan tidur tuanku sahaja
Nirnama tidak bersuara memberi ruang untuk Tun Nirmala bercerita lebih panjang
Semenjak lima tahun lepas tuanku asyik menceritakan kepadaku bahawa baginda didatangi seorang perempuan melalui mimpi
Datang dari Gunung Ledang
Kecantikannya membuatkan baginda nanar dalam renjana
Untuk memastikan mimpi baginda tidak salah sudah banyak ahli tafsir mimpi dipanggil menghadap
Bahkan Tuha sendiri pernah dihantar ke Gunung Ledang bagi memastikan kewujudan puteri tersebut tetapi tidak pula Tuha temui
Kisah Puteri Gunung Ledang kemudian mula menjadi buah mulut rakyat jelata
Daripada ahli tafsir mimpi kepada para penutur hikayat di jalanan perlahan-lahan Puteri Gunung Ledang menjadi buah mulut ramai
Begitu
Bermula dengan mimpi
Ya mimpi yang kerap
Apakah yang hadir menghadap tuanku tempoh hari menyerupai apa yang dimimpikan oleh tuanku  Tun Nirmala mengangguk
Mengikut bicara tuanku serupa
Tiada beza
Nirnama diam
Menekur lantai beranda teratak Jebat bagaikan berfikir
Sesekali kedengaran dengkuran Nadim dari dalam
Halus tetapi dapat didengari
Aku hanya boleh memberikan jawapan tatkala bersemuka dengannya
Jika demikian engkau wajar mengikuti rombongan istana untuk bersua dengannya
Rombongan  Aku menyusun rombongan ke Gunung Ledang bagi melakukan usaha tawar-menawar terhadap syarat-syarat yang diberikan
Syarat-syarat sedia ada akan memusnahkan Semutar Putih
Padahal kita sedang berhadapan ancaman Jagat Suci yang mungkin akan menggempur kita bila-bila masa sahaja
Ya mamanda bendahara
Berkait dengan Jagat Suci
Semenjak kejatuhan Wilayah Ujong apakah dia tidak melakukan apa-apa tindak balas  Sekadar menghantar warkah amaran bahawa perbuatan Semutar Putih menjajahi Wilayah Ujong sebagai tanda penentangan yang jelas
Sekadar warkah  Tun Nirmala terangguk-angguk
Dihantar menggunakan gagak hitamnya
Nirnama melayarkan pandangan ke langit luas
Gugusan bintang masih indah menghiasi dadanya
Sekali-sekala angin sepoi-sepoi bahasa bertiup menambah kedinginan buana
Aneh
Pengaruhnya di Wilayah Ujong tumbang tetapi dia tidak menghantar tentera melanggar Semutar Putih
Benar
Inilah juga yang dinyatakan oleh Jebat kepada tuanku
Jagat Suci mampu menghantar bala tenteranya bila-bila masa secara mengejut
Tetapi tuanku pula naik berahi kepada perempuan yang entah gerangannya
Padahal tuanku sudah mempunyai tiga orang isteri  Berkerut-kerut dahi Tun Nirmala
Jelas perkembangan terbaru ini seperti menjerut jiwanya
Kepada Nirnama dia meluahkan segalanya
Apakah ini yang menyesakkan mamanda bendahara   Tun Nirmala menggeleng
Yang menyesakkan aku adalah Tuha
Dia benar-benar menjadi pak turut Tuanku Sultan
Sehingga halal dan haram tidak dikisahkannya lagi
Kebajikan rakyat bukan lagi keutamaannya
Apa yang difikirkannya hanyalah redha dan kesukaan tuanku semata
Sehingga ke tahap mana  Isteri ketiga tuanku Tun Fatimah
Asalnya gadis sunti rupawan datang dari kawasan lama Kerajaan Gangga Negara
Ayahandanya seorang pedagang
Datang berdagang di Melaka dengan Tun Fatimah mengiringinya
Kisah kecantikannya tersebar meluas dan menjadi buah mulut orang-orang Melaka sehingga sampai kepada tuanku
Apabila tuanku menyatakan hasrat memperisterikannya mereka dengan sopan menolak
Nirnama diam mendengar
Tuanku berduka tetapi tidak murka
Tanpa arahan Tuha telah bertindak sendiri menawan hati Tun Fatimah
Sehinggakan apabila ayahandanya mahu kembali ke tempat asal mereka Tun Fatimah tidak mahu pulang bersama ayahandanya demi mahu hidup bersama Tuha
Riak tenang pada wajah Nirnama perlahan-lahan berubah
Dia bagai dapat menjangka akan bagaimana cerita ini akan berakhir dan dia tidak menyukainya
Tuha kemudian menyihir Tun Fatimah agar membencinya lalu pergi kepada tuanku dan menyerah diri menjadi isteri baginda
Bukan kepalang sukacitanya tuanku dengan tindakan Tuha itu
Sementelah Tuha sudah rapat dengan Tuanku Sultan sebelum itu lagi
Tindakannya yang itu benar-benar membuatkan Tuanku Sultan menganggap Tuha sebagai keluarganya sendiri
Kerana itu Tuha punya pengaruh yang hampir mengatasi aku dalam kerajaan ini
Kakanda Tuha mengamalkan sihir Ini tuduhan yang berat mamanda bendahara
Nirnama mengerutkan dahi
Suaranya yang sentiasa perlahan menjadi sedikit tegas
Nirnama dan Tuha sudah pernah bersua sebelum ini
Saat pertama kali Nirnama pergi ke Istana Semutar Putih setelah kembaranya selama 36 purnama memerhati keadaan Tanah Semenanjung
Tuha memang sudah berlainan sikap dan gayanya berbanding saat mereka bernaung di bawah teratak Adiwaja
Lebih bermewah-mewah dan nampak lemas dalam kuasa
Bahkan Nirnama seakan dapat menghidu seperti ada sesuatu yang busuk di sekitar Tuha
Tetapi sebagai orang yang menjaga jiwanya Nirnama berusaha untuk tidak bersangka-sangka buruk
Hatta kepada Sultan Mahmud sendiri yang terkenal dengan sikap serba tak kena sebagai seorang pemerintah Nirnama berusaha untuk tidak berkata lebih daripada apa yang terpapar pada zahirnya sahaja
Segala sangka buruk ditepis segera
Demi Allah Nirnama
Aku tidak menipu atau menokok tambah
Engkau boleh tanyakan kepada kakandamu Jebat
Atau kepada Tuha sendiri
Tuha pun tidak menyembunyikannya
Begitu sekali besar kepalanya Tuha mungkin kerana merasakan dirinya adalah sebahagian daripada Tuanku Sultan
Mata Nirnama membulat
Sekali lagi nafas berderu laju dari rongga Tun Nirmala
Pandangannya dilempar ke halaman
Kerana Jebat asyik membangkang kehendak Tuanku Sultan maka kakanda keduamu itu sering dihantar untuk menguruskan urusan di kejauhan
Jebat hakikatnya jarang berada di sini
Seperti sekarang
Nirnama memandang teratak Jebat
Ya Jebat sudah dua hari tidak pulang
Khabarnya ada urusan di Wilayah Ujong yang perlu diselesaikan berkait dengan perkampungan-perkampungan baru
Ramai yang telah menyatakan taat setia kepada Kerajaan Semutar Putih dan Jebat ditugaskan untuk menguruskan mereka
Bagaimana dengan Adinda Kasturi  Ah Kasturi pula kebanyakan masa berada di perbatasan Semutar Putih bahagian utara
Dia pertahanan utama kita sekiranya ada ancaman dari Jagat Suci dan Indera Kayangan
Tempoh hari ketika dia turun ke Wilayah Ujong untuk menyerbu Istana Bagak Durjana aku tidak sempat bersua dengannya
Hanya Kakanda Jebat yang menemuiku
Ya benar
Selepas itu semua dia kembali ke sempadan utara
Nirnama terangguk-angguk
Bermakna hanya Kakanda Tuha yang sering berada di sini
Bersama dikau mamanda bendahara  Tun Nirmala mengangguk
Pengaruhku semakin lama semakin dihakis Tuha
Manakala Tuanku Sultan semakin hari semakin berani berbuat sesuka hati kerana adanya Tuha
Nirnama menghela nafas panjang
Aku dengar daripada Jebat Adiwaja memang mengajar kalian sihir
Sesuatu yang tidak pernah dapat aku pastikan
Perlahan-lahan Nirnama mengangguk
Untuk menangkisnya bukan untuk mengamalkannya
Sebagaimana Harut dan Marut turun ke dunia lalu mengajarkan sihir kepada umat manusia
Bukanlah bermakna Allah membenarkan manusia mengamalkan sihir
Tidak lain tidak bukan ini adalah ujian
Dan menjadi ujian kepada Tuha juga sekalian kita
Tun Nirmala menghela nafas panjang
Pandangannya menekur lantai beranda
Benarkan aku memerhatikan terlebih dahulu keadaan di sini
Terutama berkait Puteri Gunung Ledang
Kemudian kita akan cuba selesaikan satu persatu
Lebih-lebih lagi perihal berkait Kakanda Tuha
Simpanlah hal ini hanya untuk dirimu Nirnama
Bukanlah niatku untuk mengumpat atau memburuk-burukkan Tuanku Sultan Mahmud dan Laksamana Tuha
Tetapi aku sendiri sudah buntu
Jebat yang mencadangkan untuk hal ini dibawakan kepadamu
Katanya engkau lebih istimewa berbanding kakanda-kakandamu
Nirnama tersungging dan menggeleng
Segala kelebihan itu kita pulangkan kepada Allah mamanda bendahara
Itu sudahlah semestinya
Maka hanya kepada-Nya kita kembali dan berserah
Cahaya obor pada tangan beberapa orang tentera menerangi belantara
Rombongan Istana Semutar Putih perlahan-lahan meredah belantara sambil mendaki Gunung Ledang
Remang-remang cahaya menzahirkan susuk tubuh mereka serta batang-batang pokok besar lagi tinggi yang memenuhi kawasan pergunungan ini
Deburan air kedengaran tidak terlalu sayup tetapi tidak juga terlalu kuat menandakan tidak jauh dari tempat rombongan itu berada wujud air terjun dan aliran sungai
Sebelum memulakan pendakian ke tempat yang lebih tinggi mereka berehat buat seketika di sebuah tasik di kaki bukit
Setelah menunaikan Solat Maghrib yang digabungkan dengan Isya secara berjemaah barulah mereka meneruskan pendakian walau langit telah diselimuti gelap malam dan belantara pula telah diserkup gelita
Jauh lagi Suara Nadim kedengaran
Nirnama yang bibirnya sering terkumat-kamit berhenti berzikir
Kenapa budak Engkau takut Jebat tertawa
Hish tuan laksamana
Buat apa aku mahu takut
Bukankah bersama kita adanya Allah Yang Maha Perkasa  Bukan datuk nenek penunggu belantara ya Jebat ketawa lagi
Nadim mencebik sebelum menjelir kepada Jebat
Kakanda cukup-cukuplah menyakat dia
Nadim semakin faham erti menjadi Muslim
Antara tiangnya adalah menjauhi syirik dan sebarang sekutu kepada Allah
Tidakkah demikian Kakanda Tuha Nirnama bersuara lembut
Namun kelembutan suara dan bicara itu bagai tidak dirasai Tuha
Bahkan pertanyaan Nirnama ibarat jarum halus yang menusuk jiwanya
Wajahnya terus menjadi tegang
Pantas kepalanya ditalakan ke arah Tun Nirmala
Bibir Bendahara Semutar Putih itu hanya tersangir
Engkau sudah mengetahui Tuha menatap Nirnama
Apakah benar  Sekadarnya sahaja Nirnama
Tuha bertegas
Matanya tajam
Sudah bukan di sini kita mahu berbantah-bantah
Di tengah-tengah gelita begini keadaan memerlukan kita sentiasa bersiaga
Jebat pantas meleraikan keadaan
Jebat sedang di hadapan menggantikan Tuha
Sepanjang perjalanan mereka berdua bergilir-gilir mengetuai rombongan
Nirnama memandang Jebat
Tidak menyangka yang Jebat akan menjadi pelerai
Pandangan mereka bertaut
Aku pun tahu apa itu keutamaan
Jebat menepuk dada bagai dapat membaca isi hati Nirnama
Nirnama tersenyum nipis dan menggeleng
Tuha mendengus
Kalian tidak memahami
Nirnama memerhati kakanda seperguruannya itu
Tepat ke dalam anak matanya
Bukankah aku nyatakan sudah Jebat memandang kepada Tuha
Sekali lagi Tuha mendengus
Pandangannya dilarikan
Apa kefahaman aku tidak penting Kakanda Tuha
Akhirnya kita semua akan berdiri di hadapan Allah subhanahu wa taala dan dipersoalkan tindakan kita di dunia
Nirnama bersuara
Kurang
Berhenti
Tun Nirmala mencelah
Tuha tidak peduli
Kalian jangan berani-berani bersepakat untuk
Bicara Tuha tercantas apabila Tun Nirmala mengangkat tangan dan bergerak untuk berada di tengah-tengah antara dia dan Nirnama
Apakah kalian tidak perasan Bau harum semerbak
Ya begitu harum Cendana akhirnya bersuara
Nadim terangguk-angguk
Sepanjang pertengkaran tadi Nadim tidak berani mencelah
Manakala Cendana hanya mampu memerhati
Perkembangan terbaru membuatkan mereka dapat mengeluarkan Nirnama dan Tuha daripada pertelingkahan
Nirnama Tuha dan Jebat saling berpandangan
Kakanda Tuha pernah ke mari dan tidak menjumpai Puteri Gunung Ledang bukan Jebat yang mengetuai mereka terjeda memandang ke hadapan
Mengapa Jebat Apa yang engkau mahu nyatakan hah Tuha mara ke sisi Jebat
Namun baru sahaja dia hendak merentap adinda seperguruannya itu Jebat pantas menunjuk ke hadapan
Tuha menoleh
Nirnama Tun Nirmala Nadim Cendana serta sekalian ahli rombongan Istana Semutar Putih dapat melihat sebuah istana tersergam indah tidak jauh di hadapan mereka
Keadaan di sekeliling istana itu terang-benderang dihiasi puluhan buah lantera
Cahaya-cahaya indah pula datang dari tumbuhan-tumbuhan yang tidak mereka ketahui jenisnya
Tempat itu bagaikan taman syurga
Harum dan indah tidak terjangkau oleh akal manusia biasa
Zulmat malam tidak mampu menundukkan kecantikan kawasan ini
Semua yang melihat hanya mampu terpana
Sedang semua terlopong bibir Nirnama kembali berkumat-kamit
Dia tidak terpana sebagaimana yang lain
Pandangannya yang selama ini sentiasa redup bertukar menjadi tajam
Seketika kemudian kelihatan dua orang perempuan seakan dayang-dayang istana turun dari tangga istana dan bergerak menghampiri rombongan Istana Semutar Putih
Selamat datang rombongan Istana Semutar Putih
Puteri Gunung Ledang sangat berbesar hati menyambut kehadiran kalian
Jemputlah  Tuha terus mendahului bergerak ke Istana Puteri Gunung Ledang
Tun Nirmala memandang ke arah Nirnama
Bibir lelaki berparut itu masih terkumat-kamit
Jebat juga menyedari perbuatan Nirnama
Bagaimana Nirnama Apakah ini semua suatu sihir Kakanda Tuha pernah ke mari dan menyatakan tidak pernah bertemu dengan Puteri Gunung Ledang apatah lagi istana
Jika istana ini benar mustahil
Bibir Nirnama berhenti daripada terkumat-kamit membuatkan Jebat tidak jadi menyempurnakan bicara
Di hadapan kita bukan sihir
Sekurang-kurangnya itu yang aku dapat rasakan sekarang
Mata Nadim terus membulat
Wah jika begitu keindahan ini semua adalah hakikat Sangat menakjubkan  Ya aku sangka kita berada di alam lain tadi Cendana menambah
Jadi apakah Puteri Gunung Ledang itu merupakan insan yang sebenar Bukan rekaan sihir Tun Nirmala memandang Nirnama
Nirnama menggeleng
Mungkin aku perlu bersua dengannya terlebih dahulu
Jika begitu ayuh Jebat bergerak memimpin mereka
Suasana di dalam istana Puteri Gunung Ledang ternyata tidak kalah dengan keadaan persekitaran di luarnya
Lantera bermacam-macam warna dan bentuk bergantungan di sana dan di sini
Jambangan-jambangan bunga indah menghiasi kiri dan kanan dinding istana harumnya semerbak
Ukiran-ukiran indah juga terpamer di sebalik semua itu
Ruang utama istana ini luasnya bagai balai menghadap dengan sebuah singgahsana megah di hujungnya umpama dikhususkan untuk menerima tetamu
Kelihatan laluan terbuka di kiri dan kanan singgahsana mungkin untuk ke ruang lain di istana tersebut
Dayang-dayang rupawan lagi berbau harum dengan pakaian yang indah-indah membuatkan suasana nyaman bagaikan syurga
Tentera-tentera Semutar Putih tersenyum-senyum sesama sendiri
Namun wajah Jebat tidak menggambarkan kesenangan
Kita datang untuk berbincang bukan untuk mencuci mata  Herdikan Jebat membuatkan tentera-tentera itu kembali mengawal diri
Garangnya
Nadim berbisik kepada Nirnama
Nirnama sekadar tersenyum nipis
Engkau tidak tergoda dengan semua dayang di sini Cendana pula berbisik kepada Nirnama
Pandangan srikandi itu melirik ke kiri dan ke kanan melihat dayang-dayang rupawan berbaris menyambut kehadiran mereka
Apabila berada dalam suasana yang tidak menyebelahi syariat jiwa kita perlu diasingkan dari suasana
Jasad berada di sini kerana terpaksa tetapi jiwa kita tetap bersama-Nya
Tiada redha kita kepada maksiat
Tun Nirmala yang mendengar bicara Nirnama itu mengukir senyuman panjang
Tangannya mencapai bahu Nirnama
Engkau memang bukan sembarangan
Adiwaja telah mempersiapkanmu dengan lebih lengkap
Hah apakah mamanda bendahara juga tergoda  Ketawa Tun Nirmala menerima soalan nakal tersebut
Mustahil jiwaku tidak terusik
Tetapi cintaku utuh untuk isteri di rumah wahai anak muda
Belakang tubuh Nadim ditepuknya lembut
Hah aku fikir semua lelaki akan tumbang dalam suasana sebegini
Kenapa Engkau mahu tumbang Nadim Cendana mengusik
Nadim tertawa
Kalau aku yang sebelum berkelana dengan Nirnama mungkin ya
Sekarang aku berfikir banyak kali akan dosa dan pahala
Bagus anak muda
Bagus
Tun Nirmala tersenyum
Tuha berdehem menghentikan perbualan semua
Perhatian semua kembali ke hadapan
Dari laluan terbuka di kiri dan kanan singgahsana beberapa orang dayang keluar dengan membawa dulang berisi bunga-bungaan
Bunga-bungaan itu kemudian dilempar ke udara lalu bertaburan jatuh ke lantai
Di tengah-tengah hujan bunga itu berjalan seorang perempuan yang teramat elok rupanya berambut panjang lurus melepasi bahu yang terdedah
Dia mengenakan persalinan yang sangat indah membuatkan semua yang memandangnya terpana
Perlahan-lahan dia melangkah menaiki tangga-tangga singgahsana sebelum bersemayam penuh takzim
Dayang-dayang yang mengiringinya mengambil tempat di kiri dan di kanan singgahsana
Sungguh kita begitu sukacita dengan kehadiran rombongan Istana Semutar Putih
Terima kasih kerana sudi hadir ke istana kita
Dia merapatkan dua telapak tangan lalu menundukkan sedikit kepalanya
Puteri Gunung Ledang
Kecantikannya bukan biasa-biasa
Wajahnya cerah bak sinaran rembulan
Pipi bagai pauh dilayang hidung mancung bak seludang
Bibirnya merah laksana delima merekah
Setiap langkahannya diiringi bunyi gemerincing hiasan-hiasan indah yang menambah kemegahan anggun batang tubuh
Jebat yang tegas dan garang pun terpana walaupun dia pernah melihat puteri itu sebelum ini
Tuha terus mengangkat sembah diikuti yang lain sebagai tanda hormat
Apa gerangan kalian singgah ke tempat kita ini Malam-malam pun sanggup merentas belantara
Pasti besar hajatnya untuk disampaikan kepada kita
Senyuman manis Puteri Gunung Ledang membuatkan semua yang berada di ruang utama istana itu ibarat disimbahi cahaya yang menyenangkan
Nirnama memerhati sekeliling
Tentera-tentera Semutar Putih bagaikan terpukau dengan keindahan yang terpampang di hadapan mata mereka
Tuan puteri yang dihormati kami hadir membawa hajat Tuanku Sultan Mahmud dengan nasihat mamanda bendahara Tun Nirmala untuk berbincang dengan tuan puteri
Tegas suara Tuha tetapi tetap bernada hemah
Benar-benar mempamerkan ketokohannya sebagai wakil Istana Semutar Putih
Laksamana Utama berbincang dengan kita Berkenaan apa Kita berhajat mahu tahu
Tuha berpaling ke belakang menatap Tun Nirmala
Bendahara Semutar Putih itu mengangguk lalu memandang tentera-tentera Semutar Putih dan bertepuk tangan sekali sahaja
Semua bagaikan baru tersedar daripada mimpi pantas menurunkan bungkusan kain yang digalas pada belakang tubuh masing-masing
Tiga belas bungkusan kain dibuka menzahirkan hadiah-hadiah berharga yang tidak terjangkau nilainya
Mahkota beratnakan manikam hiasan cucuk sanggul daun bertatah emas tepak sirih geliga gangsa mustika embun
Rata-rata diperbuat daripada emas dan sebahagiannya daripada intan permata
Hadiah-hadiah itu bergemerlapan
Sinarnya membuatkan lantera-lantera terang di istana Puteri Gunung Ledang itu seperti hilang seri
Hah sungguh aku tidak menyangka Tuanku Sultan Mahmud sanggup pergi sejauh ini demi Puteri Gunung Ledang
Layaklah dengan kecantikan sang puteri yang tidak terungkap dek kata-kata  Cendana hanya mengangguk manakala Nirnama melihat sahaja hadiah-hadiah tersebut
Semutar Putih merupakan sebuah kerajaan yang telah lama bertapak
Di Tanah Semenanjung ia merupakan satu-satunya kerajaan yang masih berdiri utuh menghadapi asakan Kerajaan Indera Kayangan
Tatkala Kerajaan Sekebun Serendah dan Kerajaan Gangga Negara tumbang Kerajaan Semutar Putih berjaya bertahan
Tinggal kawasan jajahannya sahaja semakin tahun semakin mengecil akibat asakan kerajaan pimpinan Jagat Suci itu
Namun itu tidak bermakna kekayaan Semutar Putih semakin menyusut
Bahkan kesibukan Pelabuhan Melaka sebagai antara pelabuhan terpenting di Nusantara dengan jajahannya yang semakin mengecil membuatkan Semutar Putih semakin kurang keperluan untuk menggunakan perbendaharaannya
Malah lebihan perbendaharaan kerajaan bertambah semenjak beberapa tahun kebelakangan ini
Kerana itu rakyat jelata yang tinggal berhampiran pusat pemerintahan Semutar Putih serta Pelabuhan Melaka merupakan orang-orang berada
Dengan perluasan jajahan Semutar Putih setelah runtuhnya Wilayah Ujong banyak harta kerajaan telah mengalir bagi membangunkan semula perkampungan-perkampungan di Wilayah Ujong dan menjaga kebajikan mereka
Justeru syarat-syarat Puteri Gunung Ledang seperti jambatan emas dan perak tempayan berisi emas dan harta bernilai tidak mudah ditunaikan oleh Tun Nirmala
Keputusan itu kemudian menyebabkan Tuha demi memenuhi hasrat Sultan Mahmud bertindak menggerakkan tentera Semutar Putih bagi memeras rakyat jelata
Untuk apa hadiah yang mahal-mahal ini ditayangkan kepada kita Puteri Gunung Ledang  tersenyum
Tuan puteri Tun Nirmala mengangkat sembah hormat sambil berjalan ke hadapan
Tiga belas orang tentera mempersembahkan hadiah-hadiah tersebut di kaki singahsana
Ini adalah antara simpanan kekayaan Semutar Putih yang terbaik
Adalah menjadi hajat kami untuk tuan puteri pertimbangkan syarat-syarat tuan puteri
Adalah menjadi harapan kami apa yang terbentang di hadapan tuan puteri ini sudah cukup untuk membuatkan tuan puteri menerima Tuanku Sultan Mahmud sebagai suami
Puteri Gunung Ledang tidak segera membalas
Dia dilihat meneliti hadiah-hadiah yang dipersembahkan kepadanya itu
Kita tidak dapat menerima hadiah ini
Kita mahukan syarat-syarat yang telah kita tetapkan dipenuhi jua
Mata Puteri Gunung Ledang tajam memandang Tun Nirmala membuatkan dahi Bendahara Semutar Putih itu berkerut
Tuan puteri kami tidak dapat memenuhi syarat-syarat tersebut kerana perbendaharaan Semutar Putih adalah untuk kebajikan rakyat
Bukan semata-mata demi kepentingan Tuanku Sultan Jebat bersuara
Terus pandangan tajam Puteri Gunung Ledang ditalakan ke arah Laksamana Semutar Putih tersebut
Apakah ini memang hajat Tuanku Mahmud Jika ini hajat baginda kita boleh sahaja membatalkan usaha kita menyerah diri kepadanya
Jelas keputusan Puteri Gunung Ledang tidak boleh dibawa berbincang lagi
Sabar dahulu tuan puteri
Ini hanyalah usaha Mamanda Bendahara untuk hal ini dibincangkan
Adapun Tuanku Sultan Mahmud yang mulia hakikatnya bersedia untuk memenuhi hajat tuan puteri sepenuh hati dan kudrat baginda
Tuha mencelah
Termasuk mengumpulkan tujuh tempayan air mata gadis sunti dan tujuh tempayan darah para pemuda Cendana tidak dapat lagi membisu sahaja
Hakikatnya sebagai seorang perempuan dia sendiri menganggap syarat-syarat Puteri Gunung Ledang itu adalah tidak munasabah dan melampau
Dia memahami seandainya sang puteri mahu mengangkat dirinya lebih tinggi dan tidak mahu dilihat murah
Dia sendiri pernah berfikiran demikian
Ketika itu semua tertumpu kepada Cendana terutamanya Tuha dengan pandangannya yang menjengkelkan
Ampun tuan puteri
Aku sebagai satu-satunya perempuan dalam rombongan ini mungkin satu-satunya yang berkongsi persamaan dengan tuan puteri
Apa niat sebenar tuan puteri  memberikan syarat-syarat sedemikian rupa Apakah tuan puteri tidak mahu direndah-rendahkan atau tuan puteri hakikatnya mahu menolak dengan berlapik minat Tuanku Sultan terhadap tuan puteri  Ruang utama istana itu senyap sunyi seusai pertanyaan Cendana
Hah soalan Cik Cendana ini ada kebenarannya
Nadim memberanikan diri bersuara
Ampun tuan puteri yang rupawan
Sebaiknya tuan puteri terangkan niat sebenar tuan puteri memberikan syarat-syarat sedemikian
Mungkin bolehlah rombongan ini pertimbangkannya
Nirnama memandang Nadim
Budak itu hanya tersengih-sengih sambil mengangkat ibu jari dan mengenyitkan mata membuatkan Nirnama tersenyum nipis
Kali ini semua mata memandang Puteri Gunung Ledang di atas singgahsana
Sang puteri pula dilihat memerhatikan semua yang berada di hadapannya
Beberapa detik kemudian Puteri Gunung Ledang bangun daripada duduknya
Kita ini dewi turun dari kayangan
Kita bukan manusia biasa
Jika Tuanku Mahmud mahukan tubuh kita maka hendaklah dia menunjukkan bukti bahawa kita akan dilebihkan berbanding sesiapa sahaja di atas muka bumi
Berbanding isteri-isterinya keturunannya kerajaannya atau rakyatnya   Keindahan rupa sang puteri itu bagaikan memudar saat wajahnya beriak amarah
Apa yang kalian telah lakukan Ingat hajat Tuanku Sultan untuk perbincangan ini tidak menggagalkan hasratnya untuk memperisterikan Puteri Gunung Ledang Tuha bertempik
Matanya menjegil ke arah Jebat Tun Nirmala dan Cendana sebelum pandangan itu dialihkan kepada Puteri Gunung Ledang
Sembahan diangkatnya
Ampun tuan puteri
Hamba maklum akan hasrat tuan puteri
Sebagai wakil Tuanku Sultan Mahmud hamba akan sampaikan hasrat ini dan hamba sendiri akan memastikan semua syarat itu dipenuhi  Kakanda Tuha  Jebat mahu membantah tetapi suaranya seperti tersekat di kerongkong apabila Tuha memandang tajam ke arahnya
Pandangan itu bagaikan mampu meragut nyawanya membuatkan Jebat terkelu
Sudah Sesiapa yang cuba menggagalkan hasrat Tuanku Sultan Mahmud yang mulia akan aku anggap sebagai penderhaka  Tuha berdiri menghadap rombongannya membelakangi Puteri Gunung Ledang
Tangan kanan telah diletakkan di atas keris
Perlahan-lahan Puteri Gunung Ledang kembali bersemayam
Senyumannya meleret
Sekali lagi ruang utama istana itu menjadi senyap sunyi
Jebat tidak lagi bersuara
Tun Nirmala sudah menghela nafas panjang dan menggeleng
Manakala Nadim bersembunyi di balik tubuh Nirnama
Adapun Cendana nafasnya bagai disekat tidak menyangka pertanyaannya mencetuskan kemarahan Tuha sedemikian rupa
Tiada manusia datang dari kayangan
Satu suara perlahan tetapi cukup untuk didengari semua di situ memecahkan kesepian
Memudarkan senyuman pada bibir Puteri Gunung Ledang dan membuatkan sebelah kening Tuha terangkat
Jebat Tun Nirmala Cendana dan Nadim sama-sama memerhatikan Nirnama
Apa yang engkau nyatakan wahai pemuda berparut Kita tidak berapa mendengarnya
Tiada manusia datang dari kayangan
Nirnama mengulang
Celaka engkau Nirnama Tuha merentap hulu kerisnya
Nirnama kekal tenang dan bersahaja
Pandangan redup melekat pada wajah kakanda seperguruannya itu
Hatta Jebat sendiri terjeda dengan keberanian Nirnama
Apakah Nirnama bersedia menjadikan tempat ini sebagai medan pertarungan  Nirnama
Tun Nirmala berusaha untuk meredakan keadaan
Dia sendiri tidak mahu pertelingkahan ini membawa kepada pertarungan
Mereka membawa nama baik Semutar Putih
Aku hanya berkata
Sekonyong-konyong angin kencang menderu masuk
Pintu utama istana yang tadi tertutup kemas terbuka kasar mengejutkan semua
Perhatian semua beralih ke situ
Kalam Nirnama tidak dapat disempurnakan
Aku wakil Semutar Putih datang membawa khabar kecemasan  Seorang pemuda yang elok rupanya berambut pendek kemas dengan Tanjak Ayam Patah Kepak berpakaian pendekar busur tergalas di belakang tubuh dengan kantung anak panah di sisi pinggang kelihatan melutut di hadapan pintu utama tersebut
Nafasnya turun naik wajahnya bermandikan keringat jelas kepenatan
Kasturi   Denai kembali ke puncak gunung ditelusuri perlahan
Langkahnya tidak tergesa-gesa tambah pula bila dia tidak berjalan berseorangan
Di tangannya digendong beberapa naskhah kitab
Ada tebal ada nipis
Tok Guru aku sudah lama mahu bertanya akan sesuatu
Bertahun-tahun juga aku menyimpan soalan ini
Dia melihat Adiwaja melorek sengih
Tanyalah
Mengapa kelas agama yang tok guru sampaikan di Kampung Merbau sekali seminggu ini hanya bermula setelah ketiadaan kekanda Alauddin Padahal seingat aku sebelum itu kebiasaan ini tiada
Seminggu sekali Adiwaja akan membawanya turun dari puncak gunung pergi ke sebuah kampung berhampiran kaki gunung tersebut
Kampung itu bernama Kampung Merbau
Dihuni oleh orang-orang Islam tetapi asalnya pekat dengan amalan syirik dan khurafat
Dengan usaha Adiwaja selama bertahun-tahun kampung itu dan penghuninya telah kembali ke jalan tauhid
Setiap seminggu sekali Adiwaja akan mengajarkan mereka ilmu agama
Bermula dari asas
Aqidah Feqah dan Sirah
Semasa Tuha dan Jebat masih bersama tiga anak murid Adiwaja akan menemani
Kini tinggal dia seorang
Kebiasaan itu tetap diteruskan
Kini kehadiran Adiwaja sering dinanti penduduk Kampung Merbau
Mereka akan Solat Maghrib bersama sebelum Adiwaja mengajarkan mereka Al-Quran kemudian Solat Isya berjemaah dan disambung dengan kuliah dengan tajuk tertentu buat hari itu
Adiwaja akan memberikan pengajaran sehingga tengah malam kemudian akan ada jamuan daripada para penduduk
Penyampaian awalnya disampaikan di sebuah surau kecil yang usang
Tetapi sekarang surau sudah bertukar menjadi masjid yang besar dan lebih megah hasil gotong-royong penduduk setempat
Lebih ramai pendengar bahkan ada yang datang dari perkampungan-perkampungan berhampiran
Sengihan Adiwaja melebar
Langkahan mereka berdua tetap berterusan
Dia dapat menangkap helaan nafas halus keluar panjang dari rongga gurunya
Supaya kalian tidak tersilap seperti Alauddin
Dia jadi teringat hari terakhir Alauddin bersama mereka
Perang mulut antara kekanda sulung seperguruannya itu dengan gurunya tidak akan mampu dilupakan
Engkau mesti ingat dan pegang erat pesananku ini
Agama ini bukan sekadar diri kita sendiri
Agama ini bukan sekadar sejadah dan masjid
Agama ini bukan sekadar ibadah
Agama ini ialah cara hidup
Tanggungjawab kita sebagai manusia bukan sekadar pengabdian diri kepada Allah
Tetapi juga sebagai khalifah yang mentadbir bumi ini supaya seluruhnya selesa untuk tunduk kepada-Nya
Dia terangguk-angguk
Jangan pernah sekali-kali engkau memenjarakan agama kita dengan sesuatu yang sempit
Ambil lah agama kita secara menyeluruh
Bukan separuh-separuh
Bukan apa yang senang di hatimu sahaja
Agama ini rahmat buat sekalian alam bukan rahmat ke atas diri sendiri semata
Dia masih tidak berapa faham seluruh kalam gurunya itu
Tetapi dia dapat merasai kebenarannya
Saban penyampaian Adiwaja di Kampung Merbau dia turut memberikan perhatian
Ditambah dengan pengajaran-pengajaran yang memang tidak pernah Adiwaja abaikan sepanjang mereka berada di puncak gunung ini
Semakin lama dia sendiri semakin memahami agama ini
Islam sebagai cara hidup
Islam bukan sekadar ibadah
Bahkan ibadah-ibadah di dalam Islam ialah latihan untuk penterjemahan khasiatnya ke dalam tindak tanduk insan
Engkau ingat bagaimana asalnya penduduk Kampung Merbau Sesat dengan syirik dan khurafat
Menyeru kepada mambang meminta bantuan semangat hutan percaya kepada perlindungan datuk dan nenek entah siapa
Bahkan mereka sanggup membunuh anak gadis sunti mereka setiap tahun untuk mendapatkan perlindungan Jagat Suci
Entah sudah berapa nyawa menjadi korban sebelum kita tiba ke situ
Selama ini tok guru mengabaikan sahaja Itu pula kesilapanku
Apabila Alauddin bertindak melawanku baru aku sedar bahawa aku tidak wajar sentiasa memasungkan diriku di atas puncak gunung
Agama ini bukan agama para rahib
Agama ini agama para khalifah
Bagaimana mahu menjadi khalifah jika kita hanya fikirkan diri sendiri Tok guru tidak pernah memikirkan diri sendiri
Bukankah Tok guru melatih kami untuk menegakkan kebenaran Roman wajah Adiwaja menjadi manis dihias senyuman
Penegakan kebenaran itu tidak mesti hanya dengan seni tempur
Ada banyak masa penegakan kebenaran perlukan sentuhan insani kebijaksanaan penyampaian
Ingat hal ini
Dia terangguk-angguk
Aku akan sentiasa ingat tok guru
Hanya dengan pegangan yang jelas engkau tidak akan tersesat
Baik tersesat ke arah kerosakan yang jelas atau ke arah kerosakan yang tidak jelas
Bagaimana kerosakan yang tidak jelas itu Tok Guru Ditipu oleh syaitan atas jalan melakukan kebaikan
Sangka diri semakin rapat kepada Tuhan tetapi hakikatnya membelakangi ajaran dan perintah-Nya yang sebenar
Dia terdiam
Tidak pernah terfikir bahawa syaitan akan memesongkan seseorang di atas jalan kebaikan
Nanti apabila engkau telah aku lepaskan kelak sentiasalah engkau ingat kepada penduduk Kampung Merbau dan perubahan yang telah Allah izinkan berlaku di sana atas asbab tangan-tangan kita
Bila engkau jelas semua ini Allah akan melindungimu
Baik dari bisikan syaitan sihir manusia dan godaan semua
Semoga Allah melindungi kita tok guru
Semoga Allah melindungi kita   Kalian terus pulang Bagaimanakah halnya Tuan Puteri Gunung Ledang  Sultan Mahmud membentak
Wajahnya jelas tegang dan mempamerkan murka
Matanya menjegil bagai mahu membaham semua yang berada di hadapannya
Ampun tuanku
Apakah tuanku maklum akan berita yang sampai kepada tuanku ini Tun Nirmala mengangkat sembah
Dia berada paling hadapan berhampiran singgahsana Sultan Mahmud
Sultan itu sedang berdiri sambil bercekak pinggang di hadapan singgahsananya
Tuha Jebat dan Kasturi sebaris di belakang Tun Nirmala
Nirnama pula di belakang mereka
Cendana dan Nadim tidak dibenarkan oleh Nirnama untuk turut serta
Dia tidak mahu mereka berdua ditimpa murka Sultan Mahmud
Ya ya
Indera Kayangan mahu menggasak kita di sempadan utara
Perkara yang berlaku setiap masa
Itu bukan kecemasan
Sudah dua tahun sempadan kita tidak berkurang bahkan kita berjaya menambah tanah jajahan kita  Sultan Mahmud baran jelas begitu terluka apabila mengetahui rombongan itu terus pulang tanpa membawa kata putus Puteri Gunung Ledang
Kasturi hakikatnya tiba di Istana Semutar Putih selepas Asar dan menyampaikan ancaman tersebut
Sultan Mahmud tidak ambil peduli dengan amaran yang dibawanya kerana nanar menantikan khabar dari puncak Gunung Ledang
Ini membuatkan Kasturi bertindak sendiri dengan berlari ke Gunung Ledang dengan harapan dapat memintas rombongan Istana Semutar Putih
Malangnya dia sudah terlalu lambat
Digagahinya juga mendaki Gunung Ledang bagi menyampaikan berita ini
Apabila khabar itu sampai ke telinga Tun Nirmala dia mengarahkan rombongan Istana Semutar Putih bergegas pulang
Tuha yang asalnya membantah keputusan tersebut terpaksa mengalah
Puteri Gunung Ledang sendiri terpinga-pinga apabila tetamunya sanggup pulang di tengah-tengah malam yang gelita
Namun begitu Tuha sempat  menenangkan sang puteri dengan menyatakan bahawa dia akan berbicara sendiri kepada Sultan Mahmud agar syarat-syarat Puteri Gunung Ledang itu dipenuhi
Ini bukan asakan biasa tuanku
Telah patik khabarkan bahawa Indera Kayangan sedang ke mari dengan bala tentera yang jauh lebih besar
Mereka datang bersama tentera bergajah pastinya bantuan Segenting Kra
Ampun tuanku
Kasturi bersuara
Tubuhnya jika dibandingkan dengan Tuha dan Jebat lebih kecil dan sederhana
Kasturi jelas jauh lebih muda berbanding mereka
Bahkan Kasturi lebih muda berbanding Nirnama
Wajahnya pula kelihatan jauh lebih muda berbanding usia menyebabkan terkadang dia disalah sangka sebagai budak terkadang pula sebagai anak gadis terutama apabila dia berambut panjang
Kerana itu Kasturi lebih selesa berambut pendek
Sungguhpun begitu usia yang sedikit itu bukan menandakan kemampuannya rendah
Kasturi seorang pemanah yang hebat
Pandangannya tajam ibarat mata helang mampu melihat lebih jauh berbanding kebanyakan manusia
Dia juga seorang yang bergeliga mampu merangka rencana perang dengan amat baik
Kerana itu Tun Nirmala menempatkan Kasturi untuk menjaga sempadan utara
Agar sebarang ancaman dapat diteliti oleh laksamana muda itu terlebih dahulu
Kasturi juga menjadi penyebab terbantutnya perluasan kuasa Indera Kayangan di bahagian utara Semutar Putih
Kebijaksanaannya dalam mempertahankan sempadan tersebut tidak perlu dipertikaikan lagi
Jadi apa yang engkau buat di sini Mengapa engkau tidak kekal berjuang di sempadan sehingga titisan darah terakhir hah   Herdikan itu membuatkan Kasturi sedikit terpempan
Ampun tuanku
Pada hemat patik kita perlu menyusun bukan sahaja pertahanan di sempadan tetapi juga di sini pusat pemerintahan kerajaan
Kita juga perlu membincangkan kekuatan musuh bagi usaha menyerang balas
Bala tentera mereka kali ini jauh lebih besar
Ini bukan asakan biasa-biasa
Ampun tuanku   Jika Tun Nirmala tidak memandai-mandai mengaturkan perbincangan dengan Puteri Gunung Ledang mungkin tuanku akan mampu memberikan perhatian lebih baik
Tuha mencelah
Ampun tuanku patik pacal yang hina mencelah tanpa izin
Tidak mengapa Tuha
Bicara engkau ada kebenarannya
Sultan Mahmud memandang Tun Nirmala dengan pandangan tajam
Ampun tuanku
Jebat mengangkat sembah
Tidakkah tuanku terfikir semua ini ada kaitannya  Apa maksudmu Jebat Jangan engkau pun mahu mengundang kemurkaanku
Beta tidak main-main  Sultan Mahmud bagaikan benar-benar hilang kawalan
Telunjuk digerak-gerakkan ke arah Jebat sebagai amaran
Tetapi Jebat tidak gentar dengan kemurkaan sultan itu
Pandangan Sultan Mahmud yang menjegil dibalasnya dengan pandangan tajam
Ampun tuanku
Fikirkanlah
Apabila runtuh sahaja Wilayah Ujong Puteri Gunung Ledang datang menghadap tuanku dengan syarat-syaratnya
Sedang pada masa yang sama Nirnama berjaya mengamankan Kerajaan Serawa dan membuatkan mereka bersetuju untuk bergabung dengan kita
Tuanku disibukkan oleh Puteri Gunung Ledang
Rakyat pula ketakutan dengan tindak-tanduk Istana Semutar Putih
Sekarang Jagat Suci menghantar tentera besar untuk merempuh kerajaan kita
Apa yang engkau mahu sampaikan hah Sultan Mahmud kembali mencekak pinggang
Semua ini mungkin berkait tuanku
Berkemungkinan besar Puteri Gunung Ledang itu sendiri membuat pakatan dengan Jagat Suci
Semua ini untuk mengkucar-kacirkan kita saat kekuatan kita kembali Jebat bertegas
Celaka engkau Jebat
Berani engkau menuduh cinta hati beta sedemikian rupa    Berani kerana benar tuanku Pandangan Jebat kekal menikam
Nafas Sultan Mahmud turun naik
Wajahnya mula kemerah-merahan
Tuanku benarkan patik meneruskan usaha memenuhi syarat-syarat yang dikehendaki tuan puteri
Biarlah mereka ini mahu mempersiapkan diri mendepani Jagat Suci
Tuanku dan Istana Semutar Putih akan terus selamat dalam pertahanan patik Tuha bersuara tinggi bagai mahu menewaskan suara-suara yang lain di situ
Terangguk-angguk Sultan Mahmud mendengar bicara Tuha
Lihat beginilah sepatutnya kalian bersikap
Bukannya hidup dalam ketakutan dan bersangka buruk kepada orang lain   Apakah tuanku dan Laksamana Tuha tidak mahu terlibat dalam mempertahankan kerajaan kita daripada asakan Indera Kayangan Berkerut dahi Tun Nirmala
Ampun tuanku
Bukankah mamanda bendahara terlalu bijaksana Bukankah Laksamana Kasturi cerdas orangnya Bukankah Laksamana Jebat begitu berani dan hebat Mengapa masih perlukan beta  Hidup dan matiku adalah untuk memenuhi hasrat Tuanku Sultan
Baginda insan bijaksana yang tahu baik buruk untuk kerajaan ini
Jika baginda mahukan Puteri Gunung Ledang maka itulah yang akan aku usahakan
Tuha bangkit dan bergerak ke sisi Sultan Mahmud
Sultan Mahmud pula tidak melarang
Jelas sultan itu sendiri menganggap Tuha sebahagian daripadanya manakala Tun Nirmala Jebat dan Kasturi bukan
Engkau Nirnama semenjak awal hanya membisu
Apakah engkau telah membuat pilihan Sultan Mahmud memandang Nirnama
Sememangnya lelaki berparut itu mendiamkan diri semenjak awal menghadap
Dia asalnya tidak mahu datang tetapi Tun Nirmala berkeras agar Nirnama menyertai mereka
Nirnama bersetuju dengan syarat Cendana dan Nadim tidak dibenarkan terlibat
Tanggungjawab pemerintah dan orang kanannya adalah kebajikan rakyat
Ketaatan kepada pemerintah diikat rapat kepada ketaatan terhadap Allah dan Rasul
Aku memilih untuk kita mengutamakan urusan mempertahankan Semutar Putih
Inilah satu-satunya kerajaan yang masih berdiri mengangkat agama Allah dan Rasul serta menjaga kebajikan rakyatnya
Ampun tuanku
Nirnama mengangkat sembah
Sultan Mahmud mendengus
Engkau saling tidak tumpah ayahanda beta
Sebab itulah engkau tidak mahu rapat dengan beta bukan Kerana selama ini engkau pun memandang serong kepada beta
Kita hanya mampu menghukum berdasarkan yang zahir
Tuanku tetap patik pertahankan daripada segala ancaman walau apa pun kekurangan tuanku memandangkan tuanku masih mengangkat Islam sebagai gaya hidup utama kerajaan ini
Tetapi semakin hari tuanku telah tergelincir dari landasan itu
Bicara Nirnama terang dan jelas
Pandangan redupnya menentang jegilan Sultan Mahmud
Celaka engkau Nirnama
Berani engkau berbicara lancang di hadapan Tuanku Sultan  Tuha mahu menerpa ke arah Nirnama tetapi tangan Sultan Mahmud mematikan langkahnya
Tuanku kerajaan kita di ambang serangan musuh
Kasturi menjangkakan mereka akan tiba di sempadan dua hari lagi
Mengapa tidak boleh ditangguh urusan mendapatkan Puteri Gunung Ledang Tun Nirmala masih cuba memujuk
Celaka kalian
Dia merupakan mimpi yang menjadi kenyataan
Datang menghadap beta bagai bulan jatuh ke riba
Tuha menyampaikan bahawa dia hampir-hampir membatalkan hasrat untuk menyerahkan dirinya kepada beta
Apa jika itu benar-benar terjadi baru kalian berpuas hati  Tun Nirmala menggeleng sambil menghela nafas kasar
Sudah
Tidakkah kita telah mencapai keputusan Kalian uruskan sempadan aku uruskan hajat tuanku
Tuha melempias geram
Tetapi Kakanda Tuha engkau merupakan Laksamana Utama
Engkau pemimpin utama tentera kerajaan ini
Mengapa engkau tidak di barisan hadapan bersama-sama kami Kekuatan kita akan lumpuh separuh tanpamu Kakanda Tuha Jebat memandang Sultan Mahmud
Tuanku sebagai pemerintah saat kerajaan dilanggar musuh dengan bilangan yang besar tuanku sepatutnya menjadi pembakar semangat buat sekalian tentera
Bukan disibukkan oleh urusan peribadi   Sudah
Berambus kalian dari sini
Tinggal sejengkal sahaja kesabaran beta
Berambus sebelum beta bertitah sesuatu yang akan membuatkan kalian menyesal sehingga ke akhir hayat   Tun Nirmala Jebat Kasturi dan Nirnama saling berpandangan
Keluar sekarang
Kalian menanti apa lagi Mahu Tuanku Sultan murka semurka-murkanya Jangan kalian bermain-main
Sekiranya Tuanku Sultan bertitah untuk aku menghabisi nyawa kalian akan aku turuti tanpa berfikir dua kali Tuha menggertak
Tun Nirmala perlahan-lahan mengangkat sembah
Diikuti Kasturi dan Jebat
Mereka akhirnya akur
Adapun Nirnama dia tidak mengangkat sembah
Kakanda Tuha engkau sangat mengecewakan
Nirnama berpaling dan bergerak keluar sambil diekori Tun Nirmala Kasturi dan Jebat
Sempat dia mendengar dengusan daripada Tuha
Tuanku abaikan sahaja mereka
Mereka tidak memahami tuanku
Bicara itu hinggap ke telinga mereka tetapi mereka bertiga tidak memberikan tindak balas
Terus sahaja melangkah keluar dari balai menghadap
Memang menyesakkan bukan Tun Nirmala memecah sepi antara mereka berempat sebaik sahaja turun dari tangga istana
Nadim dan Cendana yang setia menanti di halaman istana bergerak merapati mereka
Hah bagaimana keadaan di dalam  Daripada riak wajah kalian jelas nampaknya tuanku masih berkeras dengan hasratnya untuk memenuhi syarat-syarat Puteri Gunung Ledang
Benarkah tekaanku ini Cendana menatap Nirnama
Nirnama hanya tersenyum nipis
Jebat mendengus sambil melemparkan pandangan ke arah lain dengan dua tangan mencekak pinggang
Kasturi pula terangguk-angguk
Alam mula menzahirkan dirinya
Fajar sudah menyingsing cahaya kemerah-merahan di langit timur mengiringi terbitnya matahari
Mujur mereka semua telah menunaikan Solat Subuh  itu sebelum masuk menghadap Sultan Mahmud
Semalaman mereka tidak tidur meredah belantara untuk pulang ke istana tanpa bertangguh
Mahu tidak mahu perkembangan terbaru berkait dengan Puteri Gunung Ledang perlu diberitakan terlebih dahulu kepada Sultan Mahmud
Tambahan pula apabila Tuha berkeras untuk hal itu berlaku secepat mungkin
Hampir sahaja Tuha melarang mereka menunaikan Solat Subuh kononnya untuk mengutamakan Sultan Mahmud
Mujur Jebat keras membantah dan Tuha terpaksa beralah
Aku sukar untuk mempercayai bahawa Kakanda Tuha boleh berubah sedemikian rupa
Nirnama memandang Jebat
Semenjak pemergian Sultan Mansur dia umpama abang angkat kepada Sultan Mahmud
Mungkin dibutakan oleh kasih dan ketaatan yang tidak bertepi
Tuha banyak menghabiskan masa bersama tuanku
Sedang aku Kasturi dan Tun Nirmala sibuk menguruskan kerajaan
Kami menyangka Kakanda Tuha akan menjadi tauladan yang baik buat Sultan Mahmud
Itulah juga harapan Sultan Mansur apabila mengangkatnya menjadi Laksamana Utama
Tetapi lain pula jadinya
Kasturi menambah
Hati manusia itu berbolak-balik
Kerana itulah kita perlu sentiasa terbuka kepada peringatan dan sering berdoa agar Allah menetapkan hati kita di atas jalan-Nya
Tun Nirmala bersuara
Semua terangguk-angguk
Tanpa Kakanda Tuha kekuatan tentera kita tidak mencukupi untuk satu perancangan yang lengkap
Kita hakikatnya tidak benar-benar pasti apa lagi yang ada bersama tentera Indera Kayangan kali ini
Yang jelas kelengkapan dan angka mereka jauh lebih besar berbanding sebelum-sebelum ini
Kasturi menyilang tangan di atas dada
Hah bukankah kami datang bersama satu armada Kerajaan Serawa Apakah itu tidak mencukupi  Pasukan tentera di bawah pimpinan Kakanda Tuha merupakan pasukan terbesar Semutar Putih
Berkekuatan 10000 orang
Tentera pimpinanku sekitar 7000 orang manakala tentera di bawah pimpinan Adinda Kasturi sekitar 5000 orang
Armada tentera Kerajaan Serawa hanya berkekuatan 500 orang
Jebat turut menyilang tangan di dada
Mereka juga sering dikerah untuk pelbagai urusan
Tentera Adinda Kasturi sering berada di sempadan utara manakala tenteraku baru menyertai usaha menjatuhkan Wilayah Ujong
Tentera yang tidak banyak bergerak dan penuh bertenaga adalah di bawah pimpinan Kakanda Tuha
Sebab itulah apabila diberikan tugas memeras rakyat mereka tidak teragak-agak
Mereka sendiri tentera yang jarang turun ke medan
Tambah pula Tuha tidak mempamerkan tauladan yang baik apabila sering mendampingi Sultan Mahmud berbanding melatih mereka dengan lebih baik
Tun Nirmala menggeleng
Ada kemungkinan Jagat Suci sendiri menyertai bala tentera Indera Kayangan kali ini Cendana melontarkan apa yang terpendam di hatinya
Semua yang ada di situ terjeda bagaikan hal itu tidak pernah singgah dalam fikiran mereka sebelum ini
Jika kemungkinan itu mahu diambil kira pasti keadaan akan menjadi lebih parah
Kasturi tersengih
Benar kita tidak boleh mengabaikan kemungkinan tersebut agar persediaan kita tidak rapuh Wajah kacak itu mendung
Dia tidak tidur beberapa hari apatah lagi setelah mengerah seluruh tenaga mengejar rombongan Semutar Putih dan mendaki Gunung Ledang
Kita wajar bersedia dengan segala kemungkinan
Hah kalian jangan rasa kerdil dengan bilangan yang kecil
Nirnama bukankah engkau ada menceritakan kepadaku berkenaan ayat dalam al-Quran itu
Apa dia
Nadim seperti memaksa akal
Berapa banyak daripada kalangan kumpulan angkanya kecil menumbangkan kumpulan berangka besar dengan izin Allah Kisah tentera Talut menghadapi Jalut dalam Surah al-Baqarah
Ya benar aku suka sungguh kisah itu
Tun Nirmala Jebat dan Kasturi saling berpandangan
Bicara Nadim berjaya menyalakan api semangat dalam jiwa mereka
Jika diizinkan biarlah tentera Kerajaan Serawa diletakkan di bawah pimpinanku
Aku akan memimpin mereka untuk menjadi pasukan yang mampu memberikan manfaat kepada Semutar Putih dalam pertembungan kali ini
Cendana mengangkat tangan
Semua di situ agak terkejut dengan tawaran tersebut
Perempuan mengepalai tentera Apakah engkau sudah hilang akal Jebat tersengih
Kakanda Jebat Cik Cendana merupakan srikandi berwibawa
Dengan ketiadaan Kakanda Tuha ada baiknya Cik Cendana diberikan peluang
Apa pandangan Tun Nirmala  Tun Nirmala tidak pantas membalas bicara Nirnama
Dia memerhatikan Cendana dengan teliti
Aku fikir ada baiknya juga
Tentera Kerajaan Serawa selama ini dipimpin oleh pemerintah wanita
Apatah lagi mereka ke mari dengan kalian
Pasti lebih mudah bagi Cik Cendana menguruskan mereka berbanding kita
Cendana mengangguk
Aku akan bersama Cendana
Kami akan merencana yang terbaik demi menambah kekuatan Semutar Putih
Nadim mengepal penumbuk dan mengacungnya semangat
Engkau mahu menandingi kecerdasan Kasturi ya budak Jebat tertawa
Aku cuba menyumbang Nadim mencebik
Nirnama Cendana Tun Nirmala dan Kasturi sama-sama tersenyum melihat ulas dua insan itu
Jika semua sudah jelas persediaan masing-masing aku mahu meminta izin untuk berkelana
Nirnama bersuara
Semua yang ada di situ terkejut dengan permintaan Nirnama
Mengembara Pada saat musuh di sempadan Apa yang engkau fikirkan hah Nadim benar-benar kehairanan
Nirnama menatap semua yang berada di situ satu persatu berakhir dengan Jebat
Aku akan cuba meminta bantuan tambahan
Bukan sahaja untuk peperangan yang bakal berlangsung tetapi juga untuk masa hadapan Semutar Putih
Semua terdiam
Berikan aku dua atau tiga hari
Aku yakin kalian mampu bertahan sehingga waktu itu
Burung-burung berkicauan riang
Dahan dan ranting beralun-alun tenang membawa dedaunan agar saling bertembung Rerumput meliang-liuk tatkala disapa angin kasar
Nyanyian alam bersipongan bersatu dalam aman dan hening
Semua itu bersulamkan deburan air terjun yang membingitkan telinga
Dia menikmati keindahan itu walaupun tidak melihatnya
Dia menyantuni semuanya
Mata terkatup rapat dengan sehelai kain tebal diikat mengelilingi bahagian tersebut
Keupayaan derianya jauh lebih hebat berbanding manusia biasa
Justeru dia mampu mengesan kehadiran seorang manusia yang sedang berhati-hati bergerak ke arahnya
Senyuman terukir pada bibir
Tanpa bertangguh dia menepuk tanah tempat dia bersila
Seluruh tempat itu bergegar hebat
Tubuhnya terangkat beberapa hasta
Dia terus berputar dengan tangan memancung udara beberapa kali
Setiap kali pancungan itu sempurna satu hembusan angin deras akan meluru ke arah haluan pancungan tersebut
Daripada bunyi yang sampai ke telinga dia tahu bahawa serangannya tidak mengenai sasaran
Bukan kerana sasarannya tidak tepat tetapi kerana si lawan tangkas mengelak
Gerakan kakinya memijak rumput dapat dia dengari dengan baik
Dia kembali ke bumi
Deruan angin dirasai meluru ke arahnya
Bukan deruan angin biasa
Ini mirip serangan yang dilepaskannya sebentar tadi
Namun dia tidak mengelak
Nafas ditariknya dalam-dalam sambil penumbuk dikepal
Sepantas kilat penumbuk dilepaskan untuk melawan deruan angin tersebut
Deruan itu bagai terpatah dua dan dirinya tidak apa-apa
Sesaat kemudian dia dapat merasai kehadiran lawan di belakangnya
Kaki lawan sedang terangkat
Cepat-cepat dia berundur membuatkan tubuh mereka berlanggar dan serangan itu terbatal
Kaki lawan yang belum kembali ke bumi terus disambarnya dan cuba dibawa ke hadapan
Dia dapat merasakan tubuh lawan terbanting ke hadapan
Dia mahu menyusuli tindakan itu dengan satu tumbukan
Tetapi baru sahaja dia menarik penumbuk wajahnya ditampar oleh helaian kain
Walaupun kain itu tidak tebal dan keras tetapi daya yang dikenakan ke atas wajahnya begitu tinggi menyebabkan dia bagaikan ditampar besi kursani
Tubuhnya berputar beberapa kali di udara sebelum dia tertiarap di atas tanah
Pipinya sakit bukan kepalang
Telinganya berdesing
Di tengah-tengah keperitan itu dia dapat mengesan bahawa lawannnya sudah melompat untuk bangkit
Bahkan dengan pantas si lawan melompat meluru ke arahnya dengan tumit yang mahu dijatuhkan
Dia tidak sempat mengelak hanya mampu berpusing dan menghalang serangan itu menggunakan dua lengan
Apabila kaki kanan lawan disambutnya kaki kiri pula jatuh menghentam perut
Sakit tidak terperi tetapi mujur dia telah bersedia dengan mengeraskan tubuh
Pantas dia melancarkan serangan menendang belakang tubuh lawan membuatkan si lawan meninggalkannya
Dia melompat untuk bangkit
Baru sahaja menjejak ke bumi deruan angin menggambarkan bahawa si lawan telah meluru untuk serangan seterusnya
Libasan lengan baju menjamah angin beberapa kali apabila dia mengelak dengan tangkas
Menyendeng berguling
Tetapi lawannya itu terus garang menyerang ditambah dengan tendangan-tendangan
Dia terpaksa bertahan dan menepis beberapa kali
Langkahannya mula kelam-kabut
Tiba-tiba dia merasakan sebelah tangannya bagai dililit sesuatu
Lengan baju lawannya  Belum sempat dia bertindak tubuhnya bagaikan melayang sebelum terbanting ke tanah
Nyeri menjalar ke seluruh tubuh sakitnya bagai tulang retak seribu
Mujur tubuhnya sudah mampu menerima serangan-serangan keras
Sekadar terbanting ke bumi dia masih mampu bertahan
Dia kembali membulatkan tenang
Lengan baju lawan yang terlilit pada tangan terasa mula ditarik
Dia tidak mahu membenarkan itu berlaku pantas mencengkam lengan baju tersebut
Sepakan dilepaskan tepat ke kaki lawan
Lengan baju itu ditarik kuat merapatkan tubuh lawan ke tubuhnya sambil tangan kirinya melepaskan satu serangan menggunakan telapak
Tepat mendarat ke dada lawan
Lengan baju itu terkoyak seraya lawannya terpelanting menjauh
Dia bangkit dan mengatur kembali pernafasan
Tangannya beralun membuka tari silat sebagai tanda siaga dengan kekuda yang terpasak
Ayuh serangan terakhir
Lawannya bersuara
Dia mengangguk
Dia dapat merasakan gegaran kecil pada tanah tempat dia berdiri
Si lawan mula bergerak
Setiap langkahan lawan bagai membawa segala unsur alam
Angin menderu hebat memukul tubuh
Namun semua itu tidak menghilangkan tumpuannya
Nafasnya tenang
Dia sendiri sedang bergabung dengan alam
Mengumpul kekuatan dari dalam
Berusaha bersatu dengan setiap degup nafas aliran darah denyutan otot dan degupan jantung
Tanah yang menyentuh telapak kaki rumput-rumput yang dipijak angin yang menyapa tubuh air yang tersembunyi dalam udara pokok-pokok di sekeliling unggas-unggas di kejauhan semua dirasainya
Lawan semakin menghampiri
Kaki kanan lawan diangkat sambil lengan baju kiri dilibas
Dia telah bersedia
Dengan tangkas dia mara tanpa gentar menunduk bagi mengelak libasan lengan baju lawan sebelum menepis tendangan yang dihantar
Lawannya terdedah kepada serangan
Dia terus melancarkan tumbukan pantas
Angin berderu terlalu kuat dari belakang tubuh membawa ke hadapan sehingga kain yang diikat mengelilingi bahagian matanya pun tercabut
Pandangannya kembali
Dia melihat Adiwaja di hadapannya sedang tersenyum
Penumbuknya di sisi wajah gurunya itu
Beberapa pokok nun di hadapannya tumbang dan ada yang terbelah
Engkau telah memahiri seni silat ini
Tahniah
Bibir Adiwaja terbelah mempamerkan gigi
Bahu Adiwaja berlaga dengan bahunya
Silat sebegini hebat hampir sahaja aku menyangka aku punya kesaktian
Dia memandang kedua-dua telapak tangan
Adiwaja tertawa
Kemampuan tubuh manusia hakikatnya di luar jangkauan kebanyakan insan memandangkan mereka tidak pernah mencabar diri untuk sampai ke tahap itu
Tetapi tetaplah kita hanya manusia biasa
Silat Tanpa Nama sekadar membawa kita ke batasan kemampuan tersebut
Menjadikan kita kelihatan bagai melangkaui manusia biasa
Dia terangguk-angguk
Dia mengerti semua itu kerana sepanjang dia dididik dengan silat ini itulah yang sering diulang-ulang oleh Adiwaja
Apabila dia sendiri menggunakan seni silat ini dia memahami bahawa tenaga luar biasa hakikatnya datang daripada kemampuan tubuhnya sendiri
Tubuhnya yang telah dilatih lebih dua dekad lamanya
Bukan datang daripada sihir dan sebagainya
Sebab itu penting bagi sesiapa yang menguasai Silat Tanpa Nama mempunyai jiwa yang bersih
Syaitan sentiasa membisikkan kejahatan ke dalam jiwa kita
Boleh jadi syaitan akan mempengaruhi kita untuk menganggap kelebihan ini semua sebagai satu kesaktian
Sekali lagi dia mengangguk
Sudah 15 tahun dia hidup di bawah didikan Adiwaja
Saban tahun semakin Adiwaja menitik beratkan kepadanya perihal kebersihan hati
Setelah pemergian Tuha dan Jebat sekitar 10 tahun yang lalu dia telah mendapat perhatian tidak berbelah bahagi memandangkan dia menjadi anak murid Adiwaja yang tunggal
Maka segala didikan Adiwaja benar-benar memberi kesan mendalam dalam kehidupannya
Kesumat yang menggunung terhadap Jagat Suci telah lama terpadam
Latihannya bukan lagi untuk membalas dendam dan melunaskan kesumat
Tetapi Adiwaja telah membuka jiwanya kepada matlamat yang lebih besar
Menyelamatkan ummah
Aku sudah lama mahu bertanya guru mengapa pencak ini tidak bernama  Dia dan Adiwaja bergerak beriringan melawan arus sungai
Latihan telah selesai masa untuk kembali ke teratak
Matahari sudah mula tergelincir waktu zuhur telah masuk
Masa untuk menunaikan Solat fardhu Zuhur dan makan tengah hari
Kerana pencak ini adalah hakikat kepada silat itu sendiri
Ya guru
Sin-lam-ta
Seni Latih Taqwa
Kerana segala latihan pemantapan rohani yang aku lalui bersamamu selama ini merupakan asas kepada seni tempur ini
Kedua-duanya perlu seiring
Jiwa yang kotor takkan mampu menghayati cahaya
Semua ini sering guru ulangi
Asas kepada pencak tanpa nama
Tetapi mengapa itu menyebabkan pencak ini tidak bernama  Adiwaja tersengih
Mengapa baru hari ini engkau tergerak mahu bertanya  Memandangkan aku sudah di penghujung latihan bersamamu
Entah bila lagi peluang untuk aku bertanya akan hal ini
Semasa kecil aku melihat pendekar-pendekar Semutar Putih menguasai pelbagai pencak silat
Silat Guntur Berdarah Silat Gayong Silat Cekak Silat Semutar Maut banyak lagi
Semua bernama
Silat ini tidak bernama kerana kita perlu jelas akan hakikatnya
Kerana akhirnya asas kepada silat itu sendiri telah dilupai ramai
Mereka lebih tertarik kepada nilai-nilai tertentu menghasilkan banyak gaya yang berbeza
Kemudian berpecah kerana asyik banding-membanding
Walhal silat itu tujuan utamanya bukan persembahan gaya tetapi untuk membina diri di samping mempertahankan diri
Tanpa nama tiada kebanggaan yang  tidak perlu
Tiada berpuakan
Semuanya jelas akan hakikat sebenar
Hati lebih bersih
Lebih dekat dengan hakikat taqwa
Mata hatinya terbuka
Pertama kali memandang dari sudut tersebut
Apakah guru dahulu menewaskan Jagat Suci dengan silat ini Adakah seni silat ini kunci sebenar kejayaanku kelak untuk menumbangkan Pemerintah Indera Kayangan itu  Adiwaja ketawa besar sebelum menggeleng
Jarang dia mendengar Adiwaja ketawa besar sepanjang duduk bersamanya
Indera Kayangan dan gabungan Kerajaan Semenanjung telah bertembung beberapa kali pada zamanku
Jagat Suci itu walau mengamalkan sihir dia hakikatnya merupakan pengamal silat yang hebat
Apabila ditambah dengan sihirnya bertambahlah kegerunan ramai terhadapnya
Apa yang menarik silatnya tidak bergaya
Aku pula ketika itu sibuk mencari gaya yang terulung agar mampu menjadi pendekar terhebat demi mahu mengatasinya
Maka guru bertemu dengan Silat Tanpa Nama  Adiwaja ketawa lagi
Hanya apabila aku sendiri bertarung dengan Jagat Suci buat pertama kali aku mengerti mengapa silatnya tidak bergaya
Ini kerana dia mengangkat dirinya lebih tinggi daripada segala jenis silat
Kembali kepada makna sebenar silat
Tinggalnya dia berada di satu daerah yang berlawan dengan pegangan kita sekarang
Dia membina dirinya dengan niat untuk memusnahkan ilmu hitam dan kebatilan
Aku tewas pada awal-awal pertembungan kami tetapi kerana gabungan Kerajaan Semenanjung sering berbilangan jauh lebih besar Indera Kayangan sering berundur dan mencari jalan lain
Aku sering terselamat
Mereka merentasi sebuah denai kecil
Di hujung denai kelihatan halaman luas bersamanya teratak Adiwaja
Aku mula menghayati Silat Tanpa Nama selepas itu
Mengenepikan segala gaya segala keagungan yang ada pada nama dan mendalami makna silat yang hakiki
Itulah yang telah aku perturunkan kepadamu sekarang
Pun begitu pada ketika itu memandangkan segalanya masih baru aku kuasai tidaklah aku mahir sepenuhnya
Pada pertarungan terakhir kami
Adiwaja tidak meneruskan bicara
Wajah ditala ke arah tangan kanan dan kirinya yang telah tiada
aku kehilangan semua ini kerana Jagat Suci bukan pahlawan yang calang-calang
Dengan ilmuku yang tidak seberapa ketika itu ditambah bantuan Sultan Mansur aku berjaya memasung Jagat Suci
Memandangkan dia tidak boleh dibunuh akibat ilmu kebalnya dan aku tidak tahu bagaimana mahu memusnahkan ilmu kebalnya ketika itu aku membuat keputusan untuk dia dipasung dan disembunyikan sahaja
Sultan Mansur kunasihatkan untuk menguar-uarkan bahawa Jagat Suci telah tumbang dan terbunuh
Menghilangkan semangat Indera Kayangan untuk meneruskan peperangan dan menghapuskan kepercayaan ramai berkenaan kesaktian Jagat Suci
Nafas panjang berlumba-lumba keluar dari rongga Adiwaja
Aku sebenarnya sudah menjangka
Lambat-laun Jagat Suci akan terbebas jua
Kerana itu setelah beberapa tahun mendapat rawatan dan keadaanku semakin pulih aku meminta restu Sultan Mansur untuk berhenti menjadi laksamana Semutar Putih
Aku meminta izin baginda untuk mengembara mendalami ilmu agama dan persilatan sekitar sedekad lamanya
Sampai aku bertawaf di Kaabah kembara menghayati alam dan meneliti kehidupan yang lebih luas
Setelah itu aku kembali dan mula meminta Sultan Mansur menghantarkan kepadaku pemuda-pemuda yang dirasakan sesuai untuk dilatih menjadi pahlawan yang kelak mampu mendepani Jagat Suci
Dia terangguk-angguk
Adiwaja sebenarnya jarang bercerita akan kisah silamnya
Kali ini gurunya bagai meluahkan segala-gala
Mungkinkah kerana pertapaannya telah sampai ke penghujung  Banyak pemuda dihantar tetapi aku tidak berkenan akan mereka
Akhirnya aku menerima anakanda tuanku sendiri Alauddin
Seorang budak yang soleh lahir dari isterinya yang ketiga amat dikasihi Tuanku Sultan
Lima tahun kemudian aku menerima Tuha dan Jebat dua orang budak yang dikatakan setanding dengan laksamana-laksamana Semutar Putih ketika itu
Sepuluh tahun kemudian Jagat Suci terbebas dan aku pula diterima olehmu guru
Dan engkau menjadi anak muridku yang benar-benar aku latih sehingga ke akhirnya
Tidak seperti Alauddin yang meninggalkan segala demi mengejar apa yang dikatakan sebagai peringkat tertinggi olehnya
Adiwaja menggeleng perlahan
Jelas daripada hembusan nafasnya ada calitan kekecewaan terhadap peristiwa itu
Mungkin di sana terletak salahku jua
Aku bukanlah sempurna
Seiring mendidik kalian aku juga terus belajar dan belajar
Kemudian Tuha dan Jebat menyahut lantikan Sultan Mansur
Tinggallah aku bersamamu
Engkau hakikatnya akan menjadi kunci kepada perjuangan ini
Kerana itu engkau perlu lebih menjaga dirimu hatimu
Jadilah orang yang bersih
Segala ajaran guru akan sentiasa terpahat dalam jiwaku
Lakukan lebih daripada itu
Buang namamu buat sementara
Dua keningnya terangkat
Buang namaku  Biarlah engkau bergerak di atas jalan perjuangan ini bukan untuk diri sendiri hatta sekelumit
Bukan kerana dendam
Bukan kerana nama
Tetapi benar-benar bersihlah niatmu untuk membebaskan tanah ini daripada cengkaman dan anasir Jagat Suci
Maka nama apa yang perlu aku ambil guru  Bermula hari ini engkau tanpa nama
Tanpa nama  Ya
Apabila ada yang bertanya engkau siapa engkau nyatakan bahawa namamu tidak penting
Jangan sekali-kali engkau beritahu namamu
Lidahnya jadi kelu
Engkau tidak lagi  berjuang untuk dirimu maka namamu tidak lagi penting
Biarlah saat ada yang memuji mereka tidak menyebut namamu
Biarlah kalau ada yang membenci dan mahu menghantar ancaman kepadamu bukan namamu yang mereka sebut
Engkau akan lebih terjaga
Percayalah
Saranan guru akan aku turuti
Bagus  Maka apa selepas ini guru  Selepas ini kita Solat Zuhur
Waktunya sudah masuk
Mereka berdua ketawa bersama
Dia tahu gurunya maklum bahawa bukan itu maksud soalannya
Selepas ini hendaklah engkau mengembara
Saksikan keadaan Tanah Semenanjung ini
Perhatikan gerak-geri Jagat Suci dan kekuatan kerajaannya
Teliti kerosakan yang dibawanya
Berikan untuk dirimu 36 purnama
Kemudian engkau pergilah ke Istana Semutar Putih bawakan penemuan-penemuanmu kepada Tun Nirmala Tuha dan Jebat
Rancanglah untuk kemenangan
Sepanjang kembaraku aku hanya memerhati  Bantulah sesiapa yang susah yang memerlukan bantuan
Tetapi sehingga engkau menamatkan 36 purnama kelanamu jangan engkau berbuat apa-apa yang mampu menyebabkan Jagat Suci sedar akan kehadiranmu
Selepas 36 purnama  Dengarlah rancangan Tun Nirmala berbincanglah bersama dia Tuha dan Jebat
Jika ketika itu sudah tiba masanya untuk engkau menyerang kerajaan Jagat Suci maka laksanakanlah
Bermakna waktu untuk Jagat Suci tumbang sudah tidak lama lagi
Dia tersenyum lebar
Jangan biarkan rasa bangga dan terlebih yakin menyelinap masuk ke dalam jiwamu
Gurunya melagakan bahu ke dadanya
Sentiasalah merendah diri dan kembalikan segalanya kepada Allah
Engkau akan sangat-sangat bergantung kepada-Nya
Jangan sekali-kali engkau pandang rendah terhadap Jagat Suci
Baik guru
Bagaimana sekiranya aku berhadapan sesuatu yang langsung tidak dapat aku selesaikan  Sekiranya umurku masih panjang ketika itu kembalilah ke sini bertemu denganku
Dia tersenyum lebar
Kenangan-kenangan menyapa ingatan sedang langkahan tetap diteruskan
Lima tahun mengembara ini kali pertama dia kembali ke sini
Menyambut tawaran yang dicadangkan
Apabila keadaan sudah sampai ke tahap ini Nirnama tidak melihat ada cara lain selain perlu melibatkan gurunya
Jauh di dalam hati dia berharap kehadiran Adiwaja kelak akan membuka mata Tuha untuk kembali ke jalan kebenaran
Nirnama amat berharap kakandanya itu masih punya iman di dalam hati
Jika tidak maka tidak dapat tidak Nirnama perlu berhadapan dengan Tuha
Sesuatu yang berat untuk dia laksanakan
Tidak sebelum dia berusaha semampunya untuk mengelak keadaan tersebut
Sehingga sekarang hatinya masih mempersoalkan sebab yang membuatkan Tuha berubah sehingga tersasar sedemikian rupa
Ah dia sendiri tidak benar-benar tahu akan apa ujian yang sedang bertarung di dalam sanubari Tuha
Nirnama cepat-cepat menegur jiwanya agar tidak memandang rendah pada kakandanya itu
Dia tidak mahu terjerumus ke dalam perangkap syaitan yang licik  Dia pun hakikatnya mempunyai pertarungan jiwa yang tersendiri
Nirnama
Gelaran itu dilaung seseorang membuatkan kakinya berhenti melangkah
Perlahan-lahan dia menoleh ke belakang
Cendana sedang berlari-lari anak ke arahnya
Apakah kita akan bertemu lagi  Insya-Allah aku akan kembali
Tetapi aku berkemungkinan gugur di medan perang sebelum engkau kembali
Nirnama tidak dapat memberikan reaksi terhadap penyataan itu
Hanya pandangan redupnya kekal bertaut pada wajah jelita Cendana
Tidak dilarikan lagi matanya
Bagaimana jika ini pertemuan terakhir mereka  Cik Cendana srikandi hebat
Yakinlah dengan kekuatanmu
Berusahalah sehingga batas kemampuanmu
Sambil itu teruskanlah bertawakkal kepada Allah
Inilah masa sebenar untuk Cik Cendana membuktikan dirimu
Cendana tersenyum
Bibirnya menipis
Kejelitaannya bagai berganda
Hati Nirnama terusik sehingga dia mengalihkan pandangan ke arah lain
Apakah engkau mahu berkelana hanya dengan berjalan kaki Apakah tempat yang engkau tuju itu tidak jauh dari sini  Dengan perjalanan biasa mungkin memakan masa seminggu dua
Mata Cendana dilihat terbeliak
Jadi mengapa engkau menyatakan hanya akan berkelana dua hingga tiga hari  Aku akan meminta kepada Allah agar Dia memendekkan perjalanan ini untukku
Cendana terpana
Nirnama hanya tersenyum
Tidak memberikan penjelasan lanjut
Cik Cendana jagalah Nadim dengan baik
Buatlah apa yang termampu dalam kudratmu untuk mempertahankan Semutar Putih ini
Insya-Allah panjang umur kita akan kembali bertemu
Nirnama kemudian berpaling
Nirnama apakah sekiranya segala ini selesai engkau berminat untuk hidup bersamaku  Langkahannya mati
Terus dia berpaling
Cendana sedang menekur bumi
Hidup bersama-samamu  Cendana kelihatan teragak-agak mengangguk
Nirnama terpana
Perbualan itu berputar semula di dalam kepalanya
Cendana telah ditinggalkan tanpa jawapan
Tergesa-gesa dia memberi salam perpisahan sebelum meninggalkan srikandi itu
Ketika ini barulah dia tersedar betapa dia tidak pernah memikirkan untuk berumah tangga
Hidupnya telah terlorong di atas jalan perjuangan dengan matlamat untuk membebaskan Tanah Semenanjung daripada cengkaman Jagat Suci
Langsung tidak terfikir untuk membina kehidupan buat diri sendiri
Tetapi tidak dapat dia nafikan semenjak Nadim dan Cendana hadir dalam hidupnya terasa suatu kelainan
Dia telah biasa berkelana seorang diri
Bersendirian punya kelebihan tersendiri
Jiwanya lebih tenang jauh daripada sebarang ketergelinciran dan dia lebih mudah untuk bermunajat kepada Allah dengan seikhlas hati
Punya teman perjalanan membuatkan jiwanya berbolak-balik
Apatah lagi salah satu temannya ialah seorang perempuan yang kecantikannya mengusik hati
Namun kehadiran Nadim dan Cendana juga membuatkan dia merasai sesuatu yang telah lama tidak dirasainya
Bahagia
Terasa seperti kembali mempunyai keluarga yang lengkap
Perjalanannya tidak lagi sunyi dan hanya ditemani suara sendiri
Tetapi disulam canda jenaka Nadim senyuman manis Cendana dan kadangkala ulah antara mereka berdua
Hatinya bagai didakap damai dengan suasana itu
Walau belum cukup sehari meninggalkan mereka dia sudah merindui itu semua
Apakah dia patut berkeluarga Apakah perasaannya kepada Cendana wajar dilayan Apakah kesenangan ini patut dikejar Tidakkah semua ini akan membuatkan tumpuannya berbelah bahagi  Pantaskah dia mengejar semua itu sedang nasib perjuangan ini pun belum pasti Saat perjuangan ini sedang teruji hebat dengan perpecahan dari dalam
Cendana pun mungkin meluahkan soalan itu kerana merasakan bahawa mereka sedang berada pada kemuncak seteru
Berkemungkinan besar mereka akan tewas dengan rempuhan Indera Kayangan tidak lama lagi
Apakah itu sebab sebenar dia meluahkan pertanyaan tidak terjangka itu Ikhlaskah perasaan wanita itu  Nirnama tidak mengetahui
Kepalanya sudah sarat dengan sikap Tuha perintah Sultan Mahmud dan perihal Puteri Gunung Ledang yang penuh tanda tanya
Tambah lagi ancaman Indera Kayangan di sempadan
Kerana itu dia meminta izin untuk berkelana
Kembali ke tempat latihannya
Puncak Tanpa Nama
Tempat Adiwaja tinggal dan bertapa
Tempat itu rahsia dan hanya diketahui dia Tuha Jebat Kasturi dan Adiwaja
Juga Alauddin yang entah di mana
Teratak Adiwaja itu berada di atas puncak Gunung Panti salah satu gunung tinggi yang berada di selatan
Perjalanan dari Istana Semutar Putih ke sana memakan masa seminggu
Untuk mendaki ke puncak memakan masa separuh hari
Tetapi tidak bagi Nirnama
Dia tidak mengawal kelebihannya ini
Lebih kepada pergantungan dan tawakkal yang tinggi kepada Allah meminta dan berharap kepada-Nya bersama-sama tawassul dengan segala amal kebaikan yang pernah dilakukan
Apabila berseorangan hal ini lebih mudah dilakukan kerana tumpuan untuk mengikhlaskan hati itu tidak mempunyai gangguan
Masa dan tempat bagaikan dilipat pada setiap langkahan
Menjadikan waktu perjalanan lebih pendek dan jarak bukan lagi satu halangan
Apakah ini sihir Dia berkerut dahi
Adiwaja menggeleng
Orang biasa memanggil ini karomah
Atau keramat
Tetapi hakikatnya ini bukan kebolehan kita
Ini sepenuhnya kurniaan Allah subhanahu wa taala
Apabila kita berhajatkan kelebihan ini perlu benar-benar mensucikan hati berdoa dan berharap kepada bantuan-Nya
Apakah Kakanda Tuha dan Kakanda Jebat punya kelebihan ini  Mereka tidak berguru denganku selama engkau berguru denganku Nirnama
Untuk kelanamu ini kelebihan yang penting
Apakah aku mampu  Adiwaja tersenyum
Engkau telah menewaskan kesumat dalam jiwa dan menggantikannya dengan niat murni sebuah perjuangan
Sekiranya engkau terus membersihkan diri daripada dosa dan menjaga keikhlasan jiwa engkau akan mendapat bantuan Allah subhanahu wa taala Nirnama
Yakinlah
Barangsiapa bertaqwa kepada Allah akan diberikan untuknya jalan keluar dan akan diberikan rezeki dari arah yang tidak disangka-sangka
Mulutnya terkumat-kamit dengan zikir
Menarik perhatian dirinya untuk tertumpu kepada Yang Satu
Allah
Sambil langkahan terus dihayun kakinya
Jika kita ada kebolehan ini mengapa perlu berjalan kaki Hanya bertapa kita boleh sampai ke tempat yang kita suka
Dia tertawa
Adiwaja tersengih dan menggeleng
Apakah tongkat Nabi Musa yang membelah Laut Merah  Sudah semestinya tidak
Allah lah yang membelah Laut Merah ketika itu
Maka mengapa Allah memerintahkan Nabi Musa memukul Laut Merah itu Tidakkah Allah subhanahu wa taala yang Maha Berkuasa Atas Segala-galanya tidak mampu membelah laut itu secara terus  Dia terdiam
Sepanjang tinggal bersama Adiwaja didikan agama bukan sekadar ibadah tetapi juga ilmu pengetahuan
Antara yang menjadi kebiasaan adalah ilmu sirah para nabi serta perjuangan mereka dan pengajaran daripadanya
Pukulan tongkat Nabi Musa adalah untuk Nabi Musa berusaha
Laut terbelah adalah hasil yang Allah kurniakan hasil usaha tersebut
Demikianlah kita bangun melangkah
Itu usaha kita
Tawakkal kita kepada Allah ialah yakin bahawa Dia akan sampaikan kita ke tempat yang dituju
Aku kini lebih mengerti
Bertawakkallah kepada Allah dengan cara yang betul
Ini bekalan penting untuk perjalanan engkau kelak
Aku memahaminya guru
Telinganya menangkap kicauan unggas
Hidungnya ditusuk bau yang berbeza
Bau yang lebih segar datang dari lantai bumi dan dedaunan yang melatarinya
Telinganya mula menangkap bunyi deburan air
Kabus mula mengabui pandangan
Nirnama tersenyum
Alhamdulillah
Perlahan-lahan dia meredah denai kecil yang amat dikenalinya
Kemudian kelihatan teratak yang menaunginya lebih dua dekad itu
Senyumannya melebar
Assalamualaikum guru  Dia semakin menghampiri teratak itu
Sudah lima tahun dia tidak kembali
Setelah beberapa ketika tiada sesiapa menyahut
Teratak itu sepi bagai tiada sesiapa di sini
Dahinya berkerut
Assalamualaikum guru  Nirnama melangkah ke tangga teratak
Tetapi belum sempat kakinya memijak tangga pertama dia dapat merasa akan perubahan dalam deruan angin
Dia terus menunduk sambil memegang tanjak
Satu sepakan menjamah udara di atas kepalanya
Tanpa menoleh siapa yang menyerangnya Nirnama terus mencampak tanjak itu ke belakang
Bunyi seretan kedengaran
Barulah Nirnama berpaling
Namun baru sahaja dia menoleh tanjak Lang Menyongong miliknya telah dikembalikan
Berputar-putar deras penuh daya untuk merempuh tubuhnya
Nirnama tangkas menyambut tanjak itu dengan penuh berseni
Mengambil daya yang dihantar memutarkan tubuh bagi mengurangkan daya tersebut sebelum memasukkan tangan ke lubang tanjak membuatkan tanjak itu berpusing-pusing mengelilingi lengan sehingga haus dayanya
Kabus di hadapannya bagai menyisih ke tepi
Muncul Adiwaja yang meluru dengan tendangan
Nirnama menyendeng ke tepi
Adiwaja mendarat dan menyusuli serangannya dengan satu lagi tendangan
Nirnama mengelak tendangan itu dengan menjarakkan dagunya seinci dari telapak kaki Adiwaja
Adiwaja melibas lengan bajunya
Nirnama menyendengkan tubuh mengelak lagi
Kiri dan kanan
Sepakan dari kaki kanan Adiwaja pula menyusul
Untuk serangan ini Nirnama menyambut tetapi kakinya digerakkan juga ke kanan menyebabkan daya tendangan Adiwaja bagai diserap sebelum Nirnama melepaskan kembali daya tersebut membuatkan kaki Adiwaja bagaikan tercampak ke arah berlawanan membawa tubuhnya berputar
Gurunya tidak berhenti di situ
Seiring putaran tubuh kaki kirinya pula menyusul berpusing untuk mendarat ke wajah Nirnama
Mujur Nirnama bergerak seperti angin mengelak dengan begitu tangkas menyebabkan tendangan itu hanya menjamah udara
Mengambil peluang Adiwaja yang terdedah di tengah-tengah udara Nirnama bergerak ke hadapan dan melancarkan serangan dengan dua telapak tangan
Angin menderu menyerbu dari belakang tubuhnya bagai dibawa ke hadapan seiring tolakan tersebut menyebabkan Adiwaja terus melayang ke belakang
Mujur dia cekap menyeimbangkan diri dan tetap menjejak bumi dengan kedua-dua belah kaki
Tetapi tetap terseret buat beberapa depa lagi
Nirnama tidak menyambung serangan
Dia memerhatikan gurunya itu
Adiwaja kemudian mengangkat wajah
Senyuman jelas terukir pada bibir
Waalaikumussalam Nirnama
Itu gelaranmu sekarang bukan   Dia membalas senyuman gurunya
Aku mengikuti nasihatmu guru dan akhirnya orang ramai mula menggelarku begitu
Nirnama
Tanpa nama
Kelanamu telah memperhebatkan seni tarungmu
Adiwaja tersengih sedang kepalanya tepat tertala ke arah Nirnama
Nirnama tersenyum lebar
Ada rasa bangga menyusup saat kekuatannya diiktiraf guru yang dihormati
Pantas istighfar membuntuti
Allah jualah pemilik segala kehebatan
Wajah Adiwaja berubah menjadi lebih ceria saat mendengar jawapan itu
Engkau berada di atas jalan yang betul
Teh panas dihidangkan
Nirnama membantu Adiwaja menyediakannya
Dia sudah terbiasa berkhidmat kepada Adiwaja sepanjang berada di sini
Memasak mencuci pakaian bercucuk tanaman menebang pokok membersihkan semak samun memburu binatang dan kerja-kerja harian lain
Semuanya dilakukan oleh Nirnama
Asalnya sebagai latihan tanpa sedar tetapi kemudian menjadi kebiasaan harian
Tanpa Nirnama Adiwaja pun mampu mengusahakan semua itu sendiri
Walau tidak bertangan dan buta Adiwaja sering dilihat lebih celik dan lincah berbanding orang yang sempurna pancaindera
Sebelum kehadiran anak-anak muridnya Adiwaja sendiri telah hidup bersendirian mengembara sampai ke Makkah dalam keadaan kudung dan buta
Hasil pengembaraannya itulah ilmu agama Adiwaja bertambah mendalam dan ilmu persilatannya meningkat beberapa kali ganda
Dia juga berjaya menghayati kelebihan keadaannya yang serba kekurangan mengubah keadaan tersebute menjadi kelebihan
Bagaimana menggunakan kaki semula untuk memasak dan membasuh pakaian lima tahun ini guru Nirnama berseloroh
Adiwaja ketawa kecil
Mencabar
Tetapi aku sudah biasa dan mampu
Tinggal tidak dapat dinafikan aku merindui khidmatmu Nirnama
Nirnama tersenyum nipis
Perlahan-lahan dia mencapai cawan yang diperbuat daripada buluh itu mencicip teh tersebut
Herba teh ada ditanam di belakang teratak Adiwaja
Ditambah dengan daun pudina teh ini bertambah setakuk nikmatnya
Adiwaja mencapai cawannya menyelit pemegang cawan itu di antara ibu jari kaki
Perlahan-lahan Adiwaja membawa kakinya ke wajah dan menghirup minuman tersebut
Untuk makan Adiwaja akan menggunakan sudu yang turut diperbuat daripada buluh
Sudu itu akan diselitkan pada ibu jari jua
Kerana itu Adiwaja tidak makan makanan yang perlu dipotong
Makanannya biasanya sesuatu yang hancur atau berair seperti bubur
Aku merindui suasana di sini
Alhamdulillah direzekikan kembali
Tetapi engkau tidak pulang ke mari semata kerana rindu bukan  Nirnama menggeleng walau tahu gurunya tidak dapat melihat gelengan itu
Dia tahu Adiwaja dapat meneka pergerakannya dengan tepat
Apakah pertembungan dengan Jagat Suci sudah semakin hampir  Boleh dikatakan sedemikian
Tentera Indera Kayangan nampaknya telah mendapat bantuan Segenting Kra untuk melanggar Semutar Putih
Mereka sekarang menghampiri perbatasan
Benarkah Apa yang membuatkan mereka mahu bertindak sedemikian  Mungkin kerana terancam
Alhamdulillah orang-orang Jagat Suci di Wilayah Ujong ini telah berjaya kami tumbangkan
Telah sampai perkhabaran itu kepadaku
Alhamdulillah
Engkau nyata telah melakukan sesuatu yang besar Nirnama
Apakah telah sampai jua kepadamu bahawa Kerajaan Serawa sudi membina ikatan dengan Semutar Putih dalam menentang Jagat Suci dan Indera Kayangan  Bibir Adiwaja tergores dengan senyuman yang lebih manis
Benarkah Aku baru mendapat khabar ini
Masya-Allah
Engkau benar-benarlah insan yang istimewa Nirnama
Semuanya kita kembalikan kepada Allah
Alhamdulillah
Segala puja dan puji kepada-Nya
Jagat Suci menghantar orang kanannya seorang tukang sihir tua bernama Jalak Bentala menyamar menjadi seorang putera kacak bergelar Putera Serapi untuk memukau Puteri Santubong dan Puteri Sejinjang pemerintah di sana
Kedua-duanya bersengketa merebut Putera Serapi dan menghuru-harakan Kerajaan Serawa selama ini
Dia telah berjaya aku tumbangkan dengan izin Allah guru
Jadi apakah engkau tidak yakin mahu berhadapan bala tentera Indera Kayangan dan Segenting Kra Bersama-samamu gerombolan yang besar dan hebat
Tuha Jebat Kasturi Tun Nirmala pasti akan bersamamu bukan  Kerana itulah aku ke mari
Kakanda Tuha telah berubah
Dia menjadi pak turut kepada Sultan Mahmud dan hanyut dengan kehidupan serba mewah
Bahkan dia telah melakukan banyak perkara yang dilarang agama kerana sikapnya itu
Termasuk menggunakan sihir
Adiwaja seperti tersentak
Tuha Wajahnya kemudian menunduk tertala ke lantai bagaikan dapat menekur tempat itu
Bagaimana dengan Jebat  Sering bertelagah dengan kakanda Tuha
Aku tidak perasan semua ini kala bertemu dengan mereka dua tahun yang lalu guru
Tambah pula pertemuanku dengan mereka dua tahun lalu sementara cuma
Sekadar untuk membina perancangan dengan Tun Nirmala bagi memulakan usaha melemahkan pemerintahan Jagat Suci
Namun dari ketika itu lagi aku dapat merasakan ada sesuatu yang telah berubah pada kakanda Tuha
Tinggal aku menepisnya sebagai bisikan syaitan yang meniup sangka buruk
Jadi apa yang membuatkan engkau yakin sekarang  Apabila pulang dari Kerajaan Serawa aku berpeluang tinggal lama berhampiran Istana Semutar Putih
Sultan Mahmud sedang diamuk renjana pada seorang puteri dari Gunung Ledang
Puteri Gunung Ledang Ya aku ada mendengar khabar berkenaannya
Apakah engkau telah bertemu dengan orangnya  Nirnama mengangguk
Dia menyatakan dirinya dari kayangan
Maka aku tahu bahawa dia adalah seorang penipu yang berniat jahat
Aku juga Kakanda Jebat syak dia berkemungkinan ada kaitan dengan Jagat Suci
Tetapi Sultan Mahmud terlalu hendakkan tuan puteri itu sehingga sanggup memenuhi syarat-syaratnya yang bakal merosakkan Semutar Putih
Kakanda Tuha pula mempertahankan tindakan Tuanku Sultan
Mempertahankan Walau setelah mendengar pengakuan Puteri Gunung Ledang bahawa dirinya datang dari kayangan Riak wajah Adiwaja jelas mempamerkan kekecewaan
Kali terakhir Adiwaja beriak sedemikian seingat Nirnama kala Alauddin meninggalkan tempat ini
Kakanda Tuha sehingga sanggup menggugut kami dengan senjata
Sultan Mahmud tinggal senipis bawang daripada menggelar kami para penderhaka
Perangainya semakin menjadi-jadi apabila Kakanda Tuha bertindak selaku pembenarnya
Pengaruh Tun Nirmala semakin hari semakin berkurang dan kekuatan Semutar Putih juga bagaikan terganggu memandangkan Kakanda Tuha memimpin sebahagian besar mereka
Adiwaja menghembuskan nafas kasar lagi panjang
Jelas perkhabaran itu juga membuatkan dia tidak senang
Aku tidak sangka sehingga begitu sekali
Wajahnya dilemparkan ke luar bagai dia dapat melihat alam untuk cuba mendamaikan hati
Helaan nafas panjang keluar buat sekian kalinya
Terlalu panjang ceritanya
Namun pokok pangkalnya aku kembali kerana memerlukan guru untuk menyertai usaha menyelesaikan keadaan ini
Semutar Putih sedang tersepit di antara tentera musuh serta masalah dalaman melibatkan Tuanku Sultan Puteri Gunung Ledang dan Kakanda Tuha
Apakah Jagat Suci berkemungkinan memimpin serangan musuh  Kemungkinan itu ada
Maka aku seorang tidak akan cukup untuk membantumu Nirnama
Nirnama mengerutkan dahi
Apakah
Mungkin telah tiba masanya engkau bersua dengan Alauddin kembali
Mata Nirnama membulat
Sedarkan dia
Masanya telah tiba
18 tahun telah berlalu semenjak kali terakhir dia bertemu kakandanya itu
Hari ini sekali lagi dia berdiri di hadapan gua tersebut
Laluan keluar masuk gua itu sudah benar-benar tertutup oleh dedaunan yang menjalar
Halamannya terbiar dengan rerumput panjang yang tumbuh meliar
Beberapa batang pokok yang pernah berada di situ juga tiada barangkali sudah mati dimakan usia alam atau sudah dimanfaatkan sebagai bahan bakar
Gua ini masih berada di dalam kawasan Gunung Panti tetapi lebih rendah dan dekat dengan kaki gunung
Agak tersembunyi di balik belantara
Berada di sisi sungai besar yang bagaikan menembus ke dinding gunung tetapi sebenarnya mengalir deras di bawahnya
Nirnama bersendirian ke sini
Adiwaja tidak menemaninya
Jelas kecewa masih merajai hati gurunya itu
Alauddin meninggalkan mereka selepas perang mulut antara kakandanya itu dan Adiwaja
Adiwaja bertegas bahawa pemikiran Alauddin hakikatnya suatu kesilapan
Manakala Alauddin berkeras bahawa Adiwaja telah tersasar kerana menduakan Allah subhanahu wa taala tidak lagi benar-benar ikhlas kerana mula memberikan lebih tumpuan kepada hal-hal berkait dengan Jagat Suci
Rupa-rupanya Alauddin merasakan itu semua merosakkan nilai hakiki dalam persilatan sebagai asas pemantapan rohani dan ibadah-ibadah sebagai jalan untuk meningkatkan martabat diri di sisi Ilahi
Walaupun asal tujuan dia dihantar berguru dengan Adiwaja adalah untuk mempersiapkan diri akan ancaman Jagat Suci
Akan tetapi hanya selepas 15 tahun dia berguru dengan Adiwaja barulah Jagat Suci kembali terbebas dan melakukan makar maka tujuannya sendiri telah berubah
Alauddin mula mengejar apa yang dianggapnya sebagai maqam tertinggi bagi seorang insan
Dia dan Alauddin tidak mempunyai hubungan yang rapat
Mereka tinggal sebumbung untuk setahun sahaja
Kemudian Alauddin meninggalkan teratak guru mereka dan mula bertapa bersendirian di dalam gua ini
Latihan silat untuk memperkasa tubuh agar kita dapat beribadah dengan lebih baik lebih banyak
Kerana itulah kita menggelarnya sebagai Seni Latih Taqwa guru  Itu pun benar
Tetapi ingat tiada akhirat tanpa dunia
Kita sebagai Muslim ada tanggungjawab di atas muka bumi ini  Itu hanya tafsiran manusia biasa
Manusia yang tidak dibukakan olehnya ilmu ladunni  Engkaulah yang telah tersasar Alauddin
Islam adalah apa yang dipamerkan oleh Rasulullah sollallahu alaihi wasallam
Rujuklah hadith tinggalan Baginda
Perhatikan semula kehidupan Baginda  Itu kerana Baginda diutuskan buat sekalian umat yang biasa
Aku mahu mengejar tahap yang lebih tinggi
Seperti Khidir  Hampir sahaja perang mulut itu bertukar menjadi pertarungan jika bukan kerana Alauddin sendiri meninggalkan halaman teratak Adiwaja tanpa menamatkan perbahasan
Nirnama tidak akan sekali-kali lupa bagaimana kecewanya Adiwaja ketika itu
Dia yang baru dua tahun hidup bersama-sama mereka di situ hanya mampu menelan liur melihat persengketaan tersebut
Apa yang diucapkan oleh Adiwaja dan Alauddin belum dapat difahaminya dengan baik ketika itu
Sekarang Nirnama bukan lagi budak berumur 12 tahun
Usianya sudah melangkaui 30-an
Diasuh Adiwaja selama dua dekad
Bahkan dia berguru lebih lama berbanding Tuha dan Jebat
Kemudian lima tahun dia berkelana melihat keadaan Tanah Semenanjung
Dua tahun daripadanya dia terlibat dalam usaha dan perancangan jitu bagi melemahkan kekuasaan Jagat Suci
Perlahan-lahan pandangan Nirnama jatuh pada keris di pinggang
Keris yang diamanahkan kepadanya sebelum dia keluar mengembara
Apakah pantas untuk aku menggunakan keris ini guru Ini keris bermutu tinggi jelas untuk kerabat diraja semata
Jika engkau mahu tahu kebanyakan keris yang dipakai pembesar-pembesar itu hanya keris hiasan
Sekadar untuk mempamerkan kemegahan taraf diri
Tetapi keris ini mutunya bukan sahaja pada sarung tetapi pada bilahnya
Adiwaja menggerakkan dagu meminta Nirnama mencabut keris itu daripada sarungnya
Nirnama akur
Terzahir sebilah keris berlok tujuh
Bilahnya tidak hitam sebagaimana kebanyakan keris
Bahkan pada bilahnya bagai ada riak-riak gelombang terukir
Sultan Mansur bukan sekadar sultan yang tahu bersemayam di singgahsana
Dia merupakan seorang pahlawan
Ketika berhadapan Jagat Suci kudratnya masih memampukan dia untuk bertarung bersama-samaku menentang penjahat itu
Begitukah akhirnya Jagat Suci dipasung  Adiwaja mengangguk tatkala Nirnama menyarung kembali keris tersebut ke sarungnya
Kelebihan utama Jagat Suci terletak pada hubungannya dengan jin-jin kafir
Aku bersama-sama Sultan Mansur kami berjaya memutuskan hubungannya dengan banyak jin
Kerana itu kemudaannya luput dan kekuatannya menyusut setelah dipasung
Tetapi satu jin masih punya hubungan dengan Jagat Suci dan jin itu memberikannya kekebalan
Untuk itu dia tidak dapat kami bunuh
Jadi apa gunanya keris ini  Ah keris hanya alat Nirnama
Selama engkau berlatih bersama aku apa aku mengajar kamu menggunakan senjata  Nirnama menggeleng
Hatta guru pun tidak punya tangan untuk bersenjata
Kerana bagi pengamal Silat Tanpa Nama pancainderanya merupakan senjata dan alam akan ditundukkan menjadi penambah kekuatan
Jadikanlah keris ini sebagai penambah kekuatanmu
Alat untuk menundukkan lawan dengan lebih pantas
Selain sebagai petanda bahawa engkau memikul sebuah amanah besar
Perlahan-lahan Nirnama mengangguk sambil menggenggam keris tersebut
Aku terima amanah ini guru
Aku akan usahakan yang terbaik untuk menyempurnakannya
Tanpa disangka-sangka dedaunan menjalar yang menutupi gua itu terselak kasar
Seorang lelaki yang berwajah cengkung tetapi bersih dengan misai dan jambang tebal yang dijaga dirapi muncul di pintu gua
Riak wajahnya masih dingin
Dia masih lebih tinggi daripada Nirnama membuatkan Nirnama terpaksa mendongak
Engkau
Nirnama mengukir senyuman nipis
Ya aku Kakanda Alauddin
Assalamualaikum
Berdesis balasan salam pada bibir Alauddin
Aku tidak berniat mengganggukakanda hingga memerlukan kakanda keluar
Aku berniat mahu masuk bertemu kakanda
Lembut Nirnama berbicara
Mengulang peristiwa lama  Nirnama tersenyum kelat
Assalamualaikum Kakanda Alauddin
Suaranya bergema di dalam gua yang baru dijejaki
Gua itu kelam tetapi di hujung pandangan dia dapat melihat balam-balam cahaya
Menandakan ada yang menghuni gua tersebut
Waalaikumussalam
Siapa Satu suara lain bergema
Apabila dia tiba ke tengah-tengah gua tersebut tempat itu diterangi unggun api yang berada di atas tanahnya
Tempat ini  bagaikan lereng tetapi besar dan luas manakala di hadapannya ada ruang besar yang terisi di dalamnya air yang mengalir
Seperti sungai di dalam gua
Kesejukan gua yang dirasai awal-awal dia menjejakkan kaki ke sini perlahan-lahan sirna dihambat kehangatan ruang ini
Hangat yang menyenangkan
Aku kakanda
Dia melihat kakanda sulung seperguruannya itu sedang berteleku di atas sehelai kain
Sempat dia memerhatikan ruang tersebut
Tempat itu tidak mempunyai apa-apa selain unggun api sebuah cawan kecil diperbuat daripada kayu kemudian sehelai kain dan Alauddin
Ah engkau
Alauddin menyapu wajah
Nampak seperti baru usai menunaikan solat
Membuatkan dia terfikir solat apa pada waktu antara zuhur dan asar sebegini Apakah ada jenis solat yang tidak dia ketahui Alauddin bangun menyambutnya
Ada hajat apa engkau ke mari Apakah guru menghantarmu  Dia mengangguk
Terpaksa mendongak memandang Alauddin yang lebih tinggi berbanding dirinya
Wajah yang lebih dewasa itu kelihatan dingin bagai tidak senang dengan kehadirannya di situ
Janggut dan misai tebalnya tanpa senyuman menambah riak dingin tersebut
Guru mengamanahkan aku menyampaikan keris ini kepadamu
Dia mencapai sebilah keris sederhana panjang dari pinggangnya
Daripada sarungnya sahaja sudah boleh diagak betapa keris ini merupakan keris bermutu tinggi
Dengan dua belah tangan dia mengangkat keris bersarung itu dan menyuakannya kepada Alauddin
Keris ini
Ya kakanda
Ini keris ayahandamu Tuanku Sultan Mansur
Dia telah mangkat  Dia mengangguk
Apa yang aneh baginya riak wajah Alauddin tidak berubah
Beberapa ketika dia masih mengangkat keris tersebut tanpa Alauddin bergerak mendapatkannya
Tiba-tiba Alauddin memalingkan tubuh
Bergerak dan berdiri kembali di atas kain tadi
Engkau ambillah keris itu dan jadikannya milikmu
Aku tidak memerlukannya
Tersentak dia dengan bicara tersebut
Mengapa kakanda  Aku tidak memerlukannya
Tetapi
Dunia sudah tidak mempunyai apa-apa makna bagiku
Apa yang berlaku di atasnya bukan lagi urusanku
Aku mahu hidup mengabdikan diri kepada Ilahi
Mencapai tempat termulia di sisi-Nya Yang Tertinggi
Semua itu kembali bermain-main di kepala sehingga suara Alauddin menariknya dari masa silam
Aku dapat merasakan kehadiran seseorang yang punya kehebatan
Aku sangka guru yang akhirnya hadir untuk mengheretku pulang ke istana
Atau sekurang-kurangnya Tuha atau Jebat
Bibir Nirnama dihiasi senyuman segaris
Langsung tidak terjentik iri apabila tidak termasuk dalam jangkaan Alauddin sebagai insan yang berkebolehan tinggi
Sememangnya saat mereka berpisah dia hanyalah seorang budak
Apabila bertemu kembali di gua ini dahulu dia masih seorang budak
Namun hari ini dia bukan lagi seorang budak
Apakah engkau hadir dengan tujuan yang sama seperti sebelum ini  Begitulah kakanda
Aku sudah memberikan amaran hampir dua dekad yang lalu
Kedua-dua penumbuk Alauddin dikepal
Keadaan semakin genting kakanda
Adindamu sedang mabuk kecubung kepada seorang perempuan bergelar Puteri Gunung Ledang hingga sanggup mengabaikan kebajikan rakyat dan menganiaya mereka
Kakanda Tuha menjadi pak turutnya juga telah tersasar dari landasan kebenaran dengan mengamalkan sihir
Pada masa yang sama tentera Indera Kayangan dengan gabungan tentera Kerajaan Segenting Kra sedang dalam perjalanan untuk melanggar Kerajaan Semutar Putih
Jadi Alauddin mendengus dengan wajah mencuka
Kerajaan Semutar Putih memerlukan pemimpin yang lebih baik
Kakanda wajar pulang dan naik takhta menggantikan Sultan Mahmud
Dengan itu sebahagian masalah dapat kita selesaikan
Ketumbukan Semutar Putih boleh lebih bersatu dan lebih kuat untuk menghadapi gabungan tentera musuh
Bukan masalahku
Sudah aku nyatakan dunia ini tidak lagi menjadi urusanku
Aku berada di atasnya hanya untuk menjadi hamba-Nya yang sejati
Mencapai maqam yang tertinggi
Almarhum Tuanku Sultan Mansur jelas mempunyai harapan tinggi kepada kakanda
Demikian juga guru
Kerana itu keris ini mahu disampaikan kepadamu
Sekurang-kurangnya jika bukan sekarang satu hari kelak
aku akan kembali dan menaiki takhta Menjadi orang yang menumbangkan Jagat Suci Itu semua urusan dunia
Aku mahu menjadi hamba-Nya yang sejati
Untuk itu aku perlu mencapai tahap yang jauh lebih tinggi
Andai dalam hatiku masih ada sekelumit rasa keperluan kepada dunia rasa keinginan untuk menyibukkan diri akan halnya maka aku tidak akan layak mencapai tahap tersebut
Alauddin berpaling dan mula melangkah kembali ke pintu gua
Apakah kakanda telah mencapainya  Pergerakan Alauddin terhenti
Perlahan-lahan dia berpaling
Dahinya berkerut
Pandangannya menajam
Apa maksudmu  Nirnama tersenyum nipis
Apakah kakanda telah sampai ke maqam yang tertinggi itu  Kakanda bukankah guru telah mengingatkan kakanda dan juga kami yang lain bahawa tiada manusia yang lebih hebat taqwanya berbanding Rasulullah Aku tidaklah berilmu seperti kakanda dan guru tetapi setelah lebih tujuh tahun bersama guru jelas tindakanmu ini bukan tindakan yang wajar
Sekiranya engkau berbuat kebaikan kerana hendakkan syurga-Nya dan menjauhi maksiat kerana takutkan neraka-Nya maka engkau belum lagi mencapai tahap kefahaman yang betul bagi memahami tindakanku
Alauddin berbicara sambil mendengus sedikit
Helaan nafas meluru keluar dari rongga
Dia perlahan-lahan memandang keris di pinggangnya
Jadi bagaimana dengan amanah ini kakanda  Pulangkan kepada guru atau jadikan milikmu aku tidak peduli
Aku tidak punya kisah dengan hal kebendaan melainkan apa yang perlu sahaja
Aku serahkan seluruh hidupku kepada Allah subhanahu wa taala
Aku mahu menjadi hamba-Nya yang sejati mencapai maqam yang tertinggi di sisi Ilahi
Alauddin berteleku di atas kain itu
Ini bukanlah perjalanan yang mudah dan pendek
Engkau tidak akan memahami
Bahkan aku telah memahaminya
Engkau kakanda telah tersesat
Mata Alauddin terbuntang
Seluruh tubuhnya berpaling menghadap Nirnama
Kedua-dua penumbuk kembali dikepalnya erat
Tersesat Kening Alauddin terangkat
Benar
Berani engkau meluncurkan perkataan seberat itu kepadaku budak  Berani kerana aku benar
Semakin besar mata Alauddin
Aku lebih merapati kebenaran berbanding engkau
Aku melepaskan diri daripada sebarang keinginan duniawi mewakafkan hidup sepenuhnya untuk mengabdikan diri kepada-Nya
Tetapi bukan begitu tujuan Islam diturunkan
Alauddin terpempan
Dahulu Nirnama tidak akan berani bertegas dengannya
Dia menggeleng
Baiklah jika begitu
Aku akan memaklumkan kepada guru akan keputusanmu Kakanda Alauddin
Keris ini akan aku kembalikan kepada guru dan biarlah dijaga olehnya sehingga tiba masa engkau mahu mengubah pendirian
Aku tidak akan mengubah pendirianku
Usah ke mari lagi
Engkau atau guru atau sesiapa sahaja
Jangan ganggu usahaku untuk menjadi hamba-Nya yang sejati
Dahulu aku budak dan aku tidak memahami
Hakikatnya dalam hati aku ada kagum pada kakanda kerana memilih jalan sebegini sukar
Tetapi kakanda bukan begini Islam mahu umatnya bersikap
Dunia ini hanya ujian
Kalian hakikatnya telah disibukkan dengan urusan dunia Alauddin membentak
Terikat dengan dunia
Risau akan dunia
Kisah akan sesuatu yang pasti hancur dan pergi
Hatta apabila kalian beramal pun kalian perlu diberikan semangat melalui hal-hal keduniaan
Ganjaran
Suara Alauddin benar-benar meninggi
Disibukkan oleh dunia itu mempunyai banyak tafsiran
Tetapi bagaimana pula Rasulullah sollallahu alaihi wassalam kakanda  Berkerut dahi Alauddin
Baginda berhijrah dari Makkah apabila dakwahnya terancam
Pergi ke Madinah membina kerajaan
Mempersiapkan tentera untuk menyerang dan bersiap untuk diserang
Mengambil harta rampasan perang apabila ada
Hatta agama kita sendiri salah satu rukunnya adalah zakat berkait dengan harta
Mengapa kakanda Bukankah semua itu urusan duniawi  Mulut Alauddin bagaikan terkunci
Mengapa kakanda apabila Allah menceritakan perihal orang-orang yang berdoa hanya meminta dunia Allah membetulkan doa mereka dengan mengajarkan kita meminta dunia dan akhirat Mengapa Allah tidak mengajarkan kita untuk hanya meminta kejayaan akhirat Mengapa kakanda  Nirnama yakin Alauddin mengetahui ayat yang dimaksudkan
Ayat 200 dan 201 Surah al-Baqarah
Alauddin seorang penghafaz al-Quran yang hebat
Sebab itu pertapaan lelaki itu di gua ini tidak disertai mushaf
Nirnama juga menghafal al-Quran dengan baik tetapi dia gemar menatap mushaf dan memerhatikan catatan-catatan yang ditinggalkannya sepanjang pengajian bersama Adiwaja
Dengan itu dia mampu membaca ayat-ayat suci itu dengan kefahaman yang lebih dalam
Apakah kakanda berasa diri kakanda lebih baik berbanding Rasulullah sollallahu alaihi wassalam  Hah  Apakah kakanda berasa diri kakanda lebih baik berbanding Baginda Rasulullah sollallahu alaihi wassalam  Alauddin membisu
Tahukah kakanda bahawa telah datang tiga lelaki bertanya berkenaan ibadah Rasulullah kemudian apabila isteri Baginda memberitahu mereka tiga lelaki itu merasakan ibadah Rasulullah tidaklah terlalu di luar akal
Lantas seorang menyatakan bahawa mereka akan tidak tidur demi terus beribadah seorang lagi mahu berpuasa tanpa berbuka dan seorang lagi mahu hidup tanpa mengahwini wanita
Mirip dengan apa yang telah engkau lakukan sekarang kakanda
Nirnama melihat Alauddin tersentak
Tahukah kakanda apabila sampai kepada Rasulullah akan hal tersebut apa sabda Baginda Aku merupakan orang yang paling bertaqwa kepada Allah dan takut kepada-Nya
Tetapi aku solat dan aku tidur
Aku puasa dan aku berbuka
Aku juga mengahwini wanita
Barang siapa yang tidak suka akan sunnahku bukan daripada kalangan aku  Alauddin mengetap geraham
Jika tidak diiktiraf bukan daripada kalangan Rasulullah sollallahu alaihi wassalam bagaimana kakanda mampu menjadi insan yang mencapai maqam tertinggi di sisi Ilahi Sedangkan sudah pasti tiada insan yang lebih tinggi maqamnya berbanding Baginda Nabi Nirnama menekan suara tegas
Engkau ini ibarat syaitan
Hanya datang untuk menduga keazamanku  Bahkan aku ialah pemberi peringatan
Dan berikanlah peringatan sesungguhnya peringatan itu bermakna bagi orang-orang yang beriman
Apakah engkau tidak membaca ayat yang seterusnya  Dan tidak kami ciptakan jin serta manusia kecuali untuk mengabdikan diri  Benar
Itulah tujuan keberadaan kita di atas muka bumi ini
Mengabdikan diri  Janganlah kakanda petik ayat tersebut tanpa memadankannya dengan ayat ke-30 Surah al-Baqarah
Sesungguhnya Aku menciptakan untuk bumi itu khalifah
Yakni pentadbir pemimpin
Bagaimana kita mahu melaksanakan tanggungjawab ini sekiranya kita memisahkan diri sepenuhnya dari dunia Kerana itulah tauladan kita adalah Baginda Rasulullah  Dan Baginda berkhalwat dengan Allah di dalam gua
Wahyu pertama turun di dalam gua  Ya tetapi setelah wahyu turun di dalam gua di mana kebanyakan wahyu turun Bukankah ketika Baginda hidup di tengah-tengah masyarakat Berdakwah kepada mereka berjuang bersama-sama mereka membina kerajaan bersama berperang menentang musuh bersama-sama mereka  Alauddin hilang taring dalam berbicara
Ternyata dia telah tersilap dengan memandang rendah kepada Nirnama
Aku tidak akan membiarkan dunia menggangguaku
Aku semakin hampir  Nirnama tersenyum kecil seraya menggeleng
Engkau hanya semakin hampir membiarkan kerajaan tinggalan ayahandamu tunggang terbalik di tangan Sultan Mahmud dan bakal ranap dilanggar musuh yang terang-terangan menentang agama kita  Diam  Alauddin melompat terus melepaskan satu tumbukan
Nirnama mengiring ke tepi
Serangan Alauddin tidak berakhir begitu sahaja
Menggunakan tangan yang sama dia meluruskan jemari dan melancarkan cantasan ke kanan mengejar tubuh Nirnama
Kali ini Nirmama tidak mengelak
Dia menyambut serangan itu dengan tangan kanannya
Cantasan Alauddin terhenti
Namun belum sempat dia berbuat apa-apa tangan kiri Nirnama lebih deras menolak cantasan Alauddin itu ke dalam semula seraya menarik semula tangan kanannya
Tubuh Alauddin hilang keseimbangan
Nirnama melepaskan telapak tangan kanannya pada rusuk Alauddin yang terdedah
Namun Alauddin pantas memutarkan tubuh sambil membawa satu sepakan laju ke arah Nirnama
Nirnama kekal bertenang
Dia menyempurnakan serangan tetapi kali ini membawa sekali tubuhnya ke hadapan mengakibatkan serangan Alauddin hanya menjamah angin
Belakang tubuh mereka saling bertentang
Nirnama terus menguis kaki kanan Alauddin sebelum sempat kaki itu kembali ke tanah
Sekali lagi Alauddin hilang keseimbangan
Tetapi kali ini dia membiarkan tubuhnya jatuh sebelum berguling menjarakkan diri dari Nirnama
Nirnama tidak mengejar
Dia sekadar berpaling untuk menghadap Alauddin
Engkau telah menguasai Silat Tanpa Nama  Nirnama mengangguk
Bukan engkau seorang Alauddin menggerakkan alunan tangannya
Angin mula menderu
Pepohonan di sekeliling mereka bergerak-gerak membuatkan rimbunan dedaunan pada dahan-dahannya mula bergeser antara satu sama lain
Ratusan helai daun mula gugur dan berterbangan ke sana ke mari
Nirnama masih kekal dalam tenang
Langsung tiada rasa terkejut yang menerjah jiwa
Dua tahun bersama Alauddin dia tahu bahawa kehebatan Alauddin jauh mengatasi Tuha dan Jebat
Sepanjang 17 tahun Alauddin bersama Adiwaja berkemungkinan besar Adiwaja telah memperturunkan segala ilmu kepada kakanda seperguruannya itu
Jika kakanda tidak tersesat seperti sekarang berkemungkinan Jagat Suci telah ditumbangkan
Nirnama mula melakukan pergerakan yang serupa
Deruan angin bertambah-tambah
Pokok-pokok besar pun bagaikan turut bergoyang
Lebih banyak daun yang gugur
Bahkan rimbunan dedaunan menjalar yang menutupi laluan gua terselak ke kiri dan kanan memperlihatkan gua yang kelam dengan balam-balam cahaya dari kejauhan
Alauddin menyerbu ke hadapan
Pergerakannya bagaikan petir sekelip mata sudah berada di hadapan Nirnama
Leher Nirnama disauk lengannya
Nirnama tidak cemas terus melompat balik kuang membuatkan daya saukan itu tidak mengapa-apakan dirinya
Bahkan lehernya terlepas daripada lengan Alauddin
Dia kemas berpijak pada lantai bumi betul-betul di hadapan lengan Alauddin yang sedang menunduk untuk menyempurnakan saukan tadi
Nirnama mencapai belakang lengan Alauddin dengan kedua-dua belah tangannya membuatkan Alauddin tidak mampu untuk menegakkan tubuh
Kemudian lutut Nirnama terus menuju ke kepala Alauddin
Tangan kiri Alauddin pantas menahan bahagian kepala itu dengan telapaknya
Tetaplah Alauddin terketepi beberapa depa akibat serangan penuh daya daripada Nirnama
Lelaki berparut itu tidak membiarkan Alauddin pergi begitu sahaja
Kekuda diatur pantas dan tangkas tatkala Alauddin kelam-kabut mengatur pergerakan
Nirnama tiba betul-betul di hadapan Alauddin dengan sejurus tendangan putar
Alauddin menunduk
Namun tendangan Nirnama itu diikuti libasan tangannya dari atas ke bawah
Alauddin menyendeng ke tepi membiarkan libasan Nirnama menjamah angin
Tanah menjadi rentak panjang sebelum Nirnama dijamu oleh tendangan ke wajah
Nirnama sempat menangkap tendangan Alauddin tetapi tetap berundur demi menyerap daya yang dihantar
Kemudian pinggangnya berputar dan tubuh Alauddin dicampak terpelanting ke atas pintu gua
Alauddin tidak hilang keseimbangan berjaya mendarat di atas permukaan gua itu dengan kedua-dua telapak kaki sebelum mencangkung sedikit dan menghantar dirinya kembali ke arah Nirnama
Apabila tubuhnya semakin hampir dengan Nirnama Alauddin melepaskan tumbukan
Nirnama menyambut serangan itu dengan telapak tangan tetapi kemudian menarik lengannya itu ke belakang menyerap daya serangan Alauddin sebelum memutarkan tubuh seraya menyeret tubuh kakandanya itu ke tanah
Tangan Alauddin kemudian dikilasnya sebelum Nirnama menyepak Alauddin jatuh ke bumi dan menurunkan tubuhnya bagi menekan lutut di belakang badan Alauddin
Alauddin meraung
Kakanda mungkin telah mempelajarinya jua tetapi kakanda tidak pernah berlatih di lapangan berhadapan musuh-musuh sebenar
Mengapa engkau sebegini bersungguh untuk merosakkan usaha aku  Nirnama menggeleng
Aku bahkan berusaha membetulkan engkau kakanda
Apakah engkau fikir dengan aku tewas begini aku akan menurutimu  Nirnama melepaskan pasungannya
Dia perlahan-lahan kembali tegak berdiri
Aku hanya berharap kakanda sedar
Apa yang kakanda fahami tentang agama kita adalah kesilapan
Islam bukan agama para rahib para pendeta memasung diri jauh dari masyarakat
Islam adalah urusan yang lengkap merangkumi keseluruhan aspek kehidupan
Islam adalah daulah dan tanah air kerajaan dan ummah
Akhlak dan kekuatan rahmat dan keadilan
Kebudayaan dan undang-undang serta ilmu dan kehakiman
Kebendaan dan harta bersama usaha dan kekayaan
Jihad dan dakwah serta tentera dan fikrah
Itu semua termasuk dalam Islam sebagaimana Islam itu adalah aqidah yang benar dan ibadah yang sohih
Alauddin perlahan-lahan memaksa diri untuk bangkit
Jelas daripada raut wajah ada rasa nyeri yang masih menjalari tubuh
Tangan kanan yang dikilas oleh Nirnama tadi dipegangnya dengan tangan kiri
Dengan kekuasaan Jagat Suci masyarakat mula mempercayai syirik dan khurafat
Dengan Sultan Mahmud pada tampuk pemerintahan Semutar Putih rakyat jadi keliru antara kebenaran dan kebatilan
Kakanda jika kakanda dapat membersihkan pandanganmu aku yakin kakanda mengerti akan peri pentingnya peranan kakanda dalam perjuangan ini
Sudah tiba masanya kakanda kembali
Nirnama masih tegar mencuba
Alauddin mendengus kasar
Berambus
Aku tidak mahu lagi engkau mengganggu aku
Nirnama menghela nafas
Perlahan-lahan dia mengeluarkan keris warisan Sultan Mansur daripada sarungnya
Alauddin menggeleng
Berambus   Alauddin terus memasuki gua tanpa berpaling ke arah adinda seperguruannya itu
Nirnama sekadar mampu menghantar pemergian lelaki itu dengan pandangan
Engkau pulanglah dahulu Nirnama
Terus Nirnama berpaling ke belakang
Guru  Adiwaja berdiri di belakang Nirnama dengan senyuman
Aku akan menyusul tidak lama lagi
Bersama atau tidak bersama Alauddin
Nirnama mengangguk
Dia mengangkat keris Sultan Mansur dan disuakan kepada Adiwaja
Adiwaja menggeleng
Keris itu bersamamu semenjak permulaan
Biarlah dia bersamamu sehingga pengakhiran
Sehingga Alauddin mahu kembali
Nirnama melemparkan pandangan ke pintu gua
Bagaimana sekiranya Kakanda Alauddin berkeras tidak mahu kembali  Maka kepada Allah semata-mata kita bergantung
Sesungguhnya Dia Maha Melihat bahawa kita telah pun berusaha
Nirnama menyisipkan kembali keris tersebut ke pinggang
Jika demikian aku bergerak dahulu
Masa mencemburui
Semoga Allah menyingkatkan perjalanan dan memudahkan urusanmu
Bertahan
Usaha yakin dan tawakkal
Kepada Allah kita berserah
Mereka berdua saling mengangguk
Nirnama menarik nafas dalam-dalam sebelum mendakap Adiwaja erat-erat
Beberapa jeda kemudian dakapan mereka dileraikan
Nirnama berpaling dan membuka langkah meninggalkan tempat tersebut
Bibirnya terkumat-kamit dengan wirid selepas usai menunaikan solat
Perjalanan pulang ini bagai memakan masa yang lebih panjang
Nirnama sendiri tidak pasti mengapa
Mungkin pertolongan Allah belum sampai
Namun dia kekal bersangka baik kepada Tuhan
Hari-hari awal bersama Adiwaja dadanya sarat dengan amarah dan rasa tidak puas hati
Tambah pula Adiwaja tidak terus mengajarkannya ilmu persilatan
Dia disibukkan oleh tugasan-tugasan remeh bagi memenuhi keperluan Adiwaja Alauddin Tuha dan Jebat
Walau hakikatnya itu semua merupakan latihan yang memperkasa tubuh dan meningkatkan kemampuan dirinya
Dia tidak tahu ketika itu
Yang dia tahu dia tidak dilatih untuk membenarkan dirinya melunaskan dendam
Apabila telah lama bersama Adiwaja mendapat didikan agama dengan lebih baik al-Quran dibaca bukan sekadar melepasi kerongkong hadith-hadith Rasulullah menjadi jendela kepada akhlak dan sikap seorang Muslim maka barulah dia dapat melihat hakikat tersebut
Hatta perkara buruk berlaku ke atas seseorang hal itu pasti ada hikmah di sisi-Nya
Kerana Allah itu tidak akan melakukan sesuatu secara sia-sia
Hanya jiwa yang bersih tanpa karat hati akan mampu menerima hakikat tersebut dengan yakin
Itulah yang Nirnama usahakan
Walaupun tahu perlu bergegas pulang dia tidak tergesa-gesa
Solat tetap ditunaikan
Zikir tidak ditinggalkan
Berdoa tetap sebulat tumpu
Yakin bahawa rahmat dan bantuan Allah tetap mengiringi
Alunan zikirnya terhenti
Gegendang telinga menangkap pergerakan dari kejauhan
Namun dia tidak bergerak kekal berteleku
Andai itu musuh dia berharap agar musuh itu menyangka bahawa dia tidak bersedia
Aku maklum engkau telah mengetahui kehadiranku
Suara serak-serak basah kedengaran
Nirnama berdiri daripada simpuhnya
Perlahan-lahan memalingkan seluruh tubuh
Kelihatan seorang lelaki tinggi tetapi tubuhnya sederhana tidak terlalu sasa
Rambut panjang melepasi bahu menyentuh dada
Sebahagiannya tersembunyi di balik tengkolok Getam Tanjung Penaga
Wajah tertutup oleh helaian kain kecil yang digantung dari atas kepala
Kain itu punya dua lapis dan di atas kain itu terpamer lukisan mata satu
Kaki lelaki itu tidak pula beralas selipar atau bercapal
Bukan mudah hendak memburumu
Engkau sering tersembunyi daripada pandangan kami
Dengan kuasa Allah
Apakah kuasa itu sudah sirna sehingga daku mampu menjejakimu sekarang  Tidak sama sekali
Lelaki itu ketawa
Mungkin Tuhan yang engkau imani itu tidaklah benar-benar berkuasa
Sebagaimana Dia tidak berjaya pun mengekang kekuasaan Tuanku Jagat
Engkau bersama Jagat Suci  Baginda menggelar daku Sang Kelembai
Dia menuding dadanya dengan ibu jari
Daku ditugaskan untuk memburumu semenjak Bagak Durjana tumbang
Apakah Jagat Suci akhirnya menyedari kehadiranku  Gelaran Nirnama telah masyhur beberapa tahun ini
Semenjak gelaran itu terkenal Tuanku Jagat telah mula mencarimu
Risau engkau akan menjadi ancaman
Namun segala sihir tidak dapat menemuimu
Jangkaan tuanku tepat apabila Wilayah Ujong tumbang
Engkau telah menghapuskan halangan-halangan di sempadan menyebabkan Semutar Putih boleh menyerbu masuk
Tuanku Jagat benar-benar menganggap engkau ancaman besar
Nirnama tidak membalas
Diam sambil memerhatikan lelaki di hadapannya itu
Sang Kelembai kelihatan tidak bersenjata
Kain pada wajahnya dengan mata satu apakah itu menyembunyikan sesuatu Atau sekadar untuk menyembunyikan hakikat bahawa dirinya seorang yang buta  Engkau sedang mencari kelemahan daku  Soalan itu membuatkan pemerhatian Nirnama terhenti
Musuhnya seperti dapat membaca isi hati Nirnama
Tetapi itu hakikatnya hanya satu usaha untuk menyusupkan ragu ke dalam jiwa lantas membuatkan seseorang mudah mempercayai sesuatu yang dirasakan luar biasa
Tiada manusia dapat membaca hati manusia lain
Manusia hanya mampu meneka
Ah engkau orang yang bijak
Jika orang lain sudah ada gerun dalam hati mereka
Aku hanya takut kepada Allah subhanahu wa taala
Tuhan yang kuasanya tiba-tiba hilang daripada melindungimu itu  Tuhan yang sentiasa bersama denganku
Lebih dekat dari pembuluh darah
Lelaki di hadapannya tertawa kuat
Jika dia Tuhanmu yang amat rapat mengapa engkau perlu ada perasaan takut kepada-Nya  Kerana kemurkaan-Nya adalah benar
Neraka-Nya adalah benar
Begitukah Tuhan yang daku dengar menyatakan diri-Nya sebagai Maha Pengasih lagi Maha Penyayang Lelaki itu menggerak-gerakkan telunjuk ke arah Nirnama mula membuka langkah
Bergerak ke kiri dengan tubuhnya masih menghadap Nirnama
Ya
Kerana demikianlah Dia memperihalkan diri-Nya
Jadi di manakah Dia sekarang Adakah Dia di sini Atau adakah Dia bersama-sama Kerajaan Semutar Putih yang mungkin lusa atau tulat tidak lagi ada kerana dirempuh Indera Kayangan Lelaki itu ketawa kuat
Allah ialah adalah Tuhan yang sebenar
Dia bukan makhluk
Jika ada apa yang Dia kehendaki cukuplah dengan berkata kun maka fayakun
Jadi maka jadilah
Masa dan tempat tidak memenjarakan-Nya
Bahkan Dia tidak perlu berada di mana-mana secara zat pun untuk membantu hamba-hamba-Nya
Engkau sentiasa ada jawapannya ya Langkahan lelaki itu terhenti
Hanya apa yang aku tahu
Jadi mengapa perlindungan yang melindungimu telah sirna  Mungkin kerana ada hikmah-Nya
Hikmah Mendedahkan engkau kepada ancaman daku merupakan hikmah  Sejak bila engkau menjadi ancaman kepadaku  Lelaki itu terpempan dengan jawapan berani Nirnama
Dia terkekeh-kekeh sebelum tawa itu bertukar menjadi terbahak-bahak
Jika demikian engkau akan menyesal  Sang Kelembai meluru ke arah Nirnama
Pergerakannya tangkas
Dua telapak tangan dan jari-jemarinya dibentukkan umpama cakar
Nirnama tidak bergerak sabar menanti
Apabila Sang Kelembai semakin hampir kepadanya dia menepis setiap cakaran yang dihantar
Walaupun cakaran-cakaran itu bagaikan kilat Nirnama tetap tenang
Tangannya sama pantas menepis
Tiada satu pun cakaran itu berjaya mencapai wajah dan tubuhnya
Melihat keadaan itu Sang Kelembai mula menggunakan kaki
Cakaran demi cakaran seiring dengan tendangan demi tendangan
Tangan dan kaki Nirnama turut sama tangkas menepis dan mengelak
Pertembungan mereka mula menghasilkan angin yang berderu-deru
Setiap serangan Sang Kelembai itu penuh dengan kekuatan
Sungguhpun begitu tubuh Nirnama sudah dilatih untuk mampu menerima serangan sedemikian berat
Engkau nyata bukan calang-calang  Hanya apa kekuatan yang Allah kurniakan
Tetapi engkau tidak tahu semua perkara Sang Kelembai menggerakkan tangan seperti hendak mencakar wajah Nirnama tetapi dia menyelak kain pada wajahnya
Dua mata putih terpampang
Tepat menentang mata Nirnama
Pergerakan Nirnama menjadi kaku
Terus tubuhnya menerima cakaran demi cakaran sebelum Sang Kelembai melepaskan tendangan berkembar ke dada Nirnama menyebabkan dia terpelanting beberapa depa ke belakang melanggar sebatang pokok besar sehingga pokok itu patah dan tercabut sebelum jatuh dan terseret di atas tanah
Sang Kelembai ketawa berdekah-dekah
Nirnama perlahan-lahan bangkit
Bahagian hadapan pakaiannya rabak
Kulitnya tergores dan terluka di sana dan di sini
Tubuhnya mula bernoda dengan darah
Namun kecederaan tidak parah
Dia memandang Sang Kelembai
Sesiapa yang melihat mata daku akan menjadi batu
Tetapi engkau berbeza
Jin yang bersama daku tidak berapa gemar denganmu
Apakah engkau ada mengamalkan apa-apa mantera  Nirnama mengatur pernafasannya semula
Soalan Sang Kelembai diabaikan
Daku tidak kisah apa mantera yang engkau gunakan
Engkau akan tertewas jua Sang Kelembai meluru deras ke arah Nirnama
Kali ini Nirnama tidak menanti Sang Kelembai tiba
Dia terus mara
Cakaran Sang Kelembai disambutnya lalu disertai tangkapan
Terus tubuh Sang Kelembai dibanting ke tanah mengakibatkan tanah itu meretak dan melekuk
Sang Kelembai bagai tidak terkesan
Dia pula menarik tangan Nirnama agar jarak antara mereka mendekat dan menjadikan Nirnama tertunduk dan bertentang dengan kepalanya
Sekali lagi kain pada kepalanya diselak
Nirnama terkaku
Sang Kelembai ketawa serentak melepaskan dua tumbukan deras ke dada Nirnama mengakibatkan pendekar berparut itu tercampak ke udara melanggar rimbunan dedaunan dan reranting sebelum jatuh kembali ke bumi dan terlentang
Tawa Sang Kelembai bergema memenuhi seluruh pelusuk belantara itu
Engkau mencari-cari di mana jin yang bersama dengan daku agar dapat dibunuh Jinku kecil dan bergayut pada kedua-dua belah mata daku
Nirnama kekal berbaring
Bibirnya bernoda dengan tompokan-tompokan merah sebelum darah itu menitik ke lantai belantara
Matanya terbuka tetapi dia hanya mampu memandang langit yang hampir terlindung oleh rimbun dedaunan dan pepohonan
Nirnama mengambil masa untuk mengatur pernafasan yang kacau-bilau akibat tumbukan Sang Kelembai tadi
Sang Kelembai nyata bukan lawan yang calang-calang
Kekuatannya tidak sedikit
Ditambah dengan sihir yang begitu ampuh untuk melemahkan lawan
Walaupun begitu Nirnama tidak berputus harap
Bibirnya kembali terkumat-kamit
Dia membaca tiga Qul diikuti Ayatul Qursi
Empat perkara itu diulang-ulangnya
Sudah tidak bertenaga untuk bangkit Jika orang lain menerima dua tumbukan tadi tubuhnya telah berkecai
Engkau jelas bukan orang sembarangan
Apakah engkau ada jin yang juga memberikan perlindungan  Nirnama tidak membalas
Dia kekal berbaring
Bibirnya terus terkumat-kamit
Ayat-ayat itu tidak akan membantumu
Jin yang bersama dengan daku bukan jin baru
Apakah engkau menewaskan jin-jin Jalak Bentala dengan menyemburkan ayat-ayat itu Sang Kelembai ketawa
Bibir Nirnama terus terkumat-kamit
Dia mengabaikan sindiran Sang Kelembai walaupun apa yang diucapkan oleh lelaki itu hakikatnya ada kebenaran
Bukan semua jin akan merasa takut atau gerun dengan ayat-ayat al-Quran
Jin ada aneka macam dan umur masing-masing
Sebahagian mereka tidak mudah terkesan dengan ayat-ayat al-Quran hasil daripada pengalaman dan kekuatan
Sebahagian jin perlu dibunuh dengan tindakan untuk menghentikan pengaruh mereka
Ayat-ayat al-Quran yang dibaca oleh Nirnama itu adalah lebih kepada kekuatan jiwanya
Berhadapan dengan jin-jin bukanlah boleh dengan jiwa yang lemah
Apabila tersisip di hati bahawa jin punya kuasa ke atas diri maka di situ bermula ketergelinciran yang boleh membawa kepada kekalahan
Hakikatnya jin hanyalah makhluk Allah sebagaimana manusia
Engkau mungkin mati akal untuk menghadapiku
Engkau di ambang maut
Sang Kelembai menyeringai sinis
Jadi daku mahu memberikan engkau satu hadiah perpisahan
Tahukah engkau perihal Puteri Gunung Ledang yang digilai Sultan Mahmud  Nirnama memasang telinga masih tidak bergerak-gerak
Dia hakikatnya dihantar oleh Jagat Suci untuk melemahkan Semutar Putih dari dalam
Apa yang menarik sasaran utamanya adalah Sultan Mahmud
Tetapi sesuatu di luar jangkaan telah berlaku
Sang Kelembai ketawa bagai apa yang diceritakannya itu merupakan suatu jenaka
Apabila Sultan Mahmud nanar dengan mimpi-mimpi yang hadir kepadanya dia mengutuskan Laksamana Utama Semutar Putih untuk mencari Puteri Gunung Ledang di puncak gunung itu
Tuanku Jagat dengan kebijaksanaannya telah mengarahkan Tuha itu digoda
Siapa sangka kecantikan dan keindahan sang puteri bersama pujuk rayu kepada sang laksamana benar-benar membuatkan anak murid Adiwaja itu tumbang jua  Mata Nirnama membesar
Dengan jatuhnya Wilayah Ujong Tuanku Jagat tidak boleh lagi menerima apa-apa kejutan
Maka Puteri Gunung Ledang diarahkan untuk menyempurnakan tujuannya
Berpakat dengan Tuha yang telah lama berselingkuh dengannya mereka memberikan syarat-syarat yang bertujuan untuk merosakkan keamanan Istana Semutar Putih dari dalam
Menghasilkan tekanan pergaduhan sengketa
Kemudian Tuha akan membunuh Sultan Mahmud menjadi wira kepada rakyat
Gerombolan tentera Indera Kayangan dan Segenting Kra yang datang mengasak akan berundur
Kononnya kerana kebijaksanaan Tuha
Akhirnya Tuha akan ditabalkan menjadi pemerintah Semutar Putih
Melaka serta seluruh Wilayah Ujong kembali di bawah kekuasaan Tuanku Jagat
Tawa Sang Kelembai berdekah-dekah
Bijak bukan Daku dedahkan untuk engkau sebelum maut menyapamu
Sang Kelembai melurutkan kain pada wajahnya
Kedua-dua mata putihnya bagaikan bersinar
Jelas dia mahu menamatkan pertarungan ini
Perlahan-lahan dia mendapatkan tubuh Nirnama yang masih terbaring
Baru sahaja dia merapat tiba-tiba kakinya disepak oleh Nirnama
Sang Kelembai hampir hilang keseimbangan mujur dia sempat menolak tanah dengan tangannya melompat balik kuang dan berdiri semula
Nirnama telah bangkit
Sebahagian bajunya yang rabak dicarik dan diikat mengelilingi kepala menutup bahagian mata
Engkau bertanya mengapa perlindungan terhadapku bagai melemah hingga engkau mampu menemui aku  Sang Kelembai kehilangan kata-kata
Dia tergamam dengan kesanggupan Nirnama untuk bertarung dengannya tanpa penglihatan
Hikmah-Nya mungkin untuk engkau mendedahkan segala-galanya kepadaku
Nirnama mengalun-alunkan tangannya
Angin mula menderu
Dedaunan yang berterbangan memenuhi suasana
Pokok-pokok pun bergoyang
Setiap pergerakan Nirnama bagai mengheret alam untuk bersama-samanya
Perlahan-lahan Nirnama mencapai hulu keris warisan Sultan Mansur
Senjata itu dihunus
Sang Kelembai terpegun
Bulu romanya menegak
Tengkuknya meremang
Dia bagaikan baru tersedar bahawa dia telah tersalah langkah
Nirnama nyata tidak bertindak sedemikian kerana kebodohan
Nirnama jelas yakin bahawa dirinya amat handal hingga mampu berhadapan dengan Sang Kelembai tanpa penglihatan
Aku dapat menghidu gerun darimu Sang Kelembai Nirnama menapak ke hadapan sambil mengacu keris
Bersedia untuk menamatkan pertarungan antara mereka
Kita akan bertemu lagi Sang Kelembai membuka langkah seribu meninggalkan kawasan itu sepantas kilat
Apabila menyedari bahawa Sang Kelembai sudah terlalu jauh meninggalkannya barulah Nirnama menurunkan kain baju pada wajahnya
Dia menghela nafas panjang sambil menyarung kembali keris warisan Sultan Mansur ke pinggang
Ya Allah bantulah aku untuk cepat sampai ke Istana Semutar Putih
Keadaan nyata lebih genting daripada apa yang aku sangkakan
Hanya kepada Engkau aku bergantung harap
Guru berapa lama aku perlu memejamkan mataku sebegini Apa yang aku perlu cari  Shhh
Mulutnya dikatup semula
Gelap gelita
Adiwaja sekadar meminta dia menumpukan perhatian dan mendengar
Sememangnya setelah bertahun-tahun dilatih Adiwaja pendengarannya menjadi lebih hebat berbanding manusia biasa
Dia sudah mampu mendengar dengan jelas setiap helaian daun yang bergerak ditiup angin
Bermakna dia boleh mengetahui berapa bilangan helai daun yang terdapat pada satu-satu dahan dan pokok secara tepat berdasarkan pendengaran sahaja
Tetapi apakah ada tahap yang lebih tinggi  Tumpukan perhatian
Bersihkan hati
Tumpukan pada kebolehan deriamu
Apa yang aku sedang cari guru Matanya masih terpejam
Apa yang di luar kebiasaan
Dahinya berkerut
Beberapa ketika kemudian dia menghela nafas panjang seraya membuka mata
Adiwaja sedang bersila di hadapannya
Aku dapat mendengar seluruh alam ini bersuara
Hatta pergerakan semut di bawah teratakmu itu guru
Aku tidak tahu apa lagi yang engkau mahu aku dengari
Adiwaja tersengih seraya bangkit
Aku mahu engkau mampu mengesan pergerakan jin
Matanya terbuntang
Hah Mampukah kita sebagai manusia berbuat demikian  Dengan latihan dan izin Allah
Guru mampu melakukannya  Adiwaja mengangguk
Bagaimana Apakah ada zikir tertentu  Jin itu makhluk
Mereka hanya tidak kelihatan
Apabila mereka mahu memberikan mudarat kepada manusia mereka perlu berada di ruang yang sama
Dengan deria yang lebih hebat kita akan dapat merasai kehadiran mereka
Jadi cukup sekadar memejamkan mata dan bergantung kepada deria  Bergantung kepada Allah
Deriamu hanya alat
Tetapi ini bukan kali pertama kita berlatih begini
Aku tidak tahu aku mampu mencapai tahap yang lebih tinggi
Jangan berputus asa
Walaupun aku akui aku ada kelebihan dalam hal ini
Aku memang sudah terbiasa hidup dalam gelap gelita
Ketiadaan mata membuatkan aku benar-benar perlu memberikan tumpuan yang luar biasa menggunakan deria-deria yang lain
Terlalu lama aku sudah berkeadaan begini maka aku sendiri telah terlatih begitu lama
Sedang aku pula masih memandang dengan mata
Dia bangkit sambil menghela nafas panjang
Apakah guru fikir aku akan mampu menguasainya  Jika engkau mahu menewaskan Jagat Suci ini satu keperluan
Dia sentiasa didampingi jin-jin yang menguatkannya
Jika guru mempunyai kelebihan ini mengapa guru tidak memusnahkan jin yang mendampinginya saat dia berada di dalam pasungan  Adiwaja tersengih
Sebenarnya aku pun baru benar-benar mahir dengan kelebihan ini dalam beberapa tahun ini
Jangan engkau fikir aku hanya melatih dirimu
Aku melatih diriku juga
Jadi apakah pertapaanku masih perlu disambung  Gurunya menggeleng
Jika kita menunggu sempurna sampai bila pun perjuangan tidak akan bermula
Latihanmu sudah hampir di penghujung
Beberapa purnama lagi tamatlah latihanmu
Selebihnya engkau mantapkan sepanjang pengembaraanmu dengan pengalaman di medan
Bagaimana aku mahu berhadapan dengan ahli sihir dan tukang sihir jika begitu  Jalan menewaskan mereka bukan hanya tertakluk kepada mengetahui kedudukan jin mereka
Engkau tidak lupa segala zikir yang aku ajarkan bagi menangkis sihir-sihir  Dia menggeleng
Jangan pernah sekali ditinggalkan
Jiwa perlu sentiasa bersih
Apabila ada dosa atau rasa mahu berbuat dosa maka istighfar dan segera bertaubat
Ibadah perlu diperhebat
Engkau mesti ada jiwa sufi walau bergerak di medan sebagai jundi
Sufi jundi
Istilah itu disebutnya
Istilah yang menggambarkan kebersihan hati seorang pejuang
Tidaklah seseorang itu hanya perlu terkurung di dalam gua untuk mencapai kesucian jiwa
Itulah yang dipersembahkan oleh Rasulullah dan para sahabat baginda
Mereka orang yang hidup di medan tetapi jiwa mereka bersih
Ingatlah bahawa syaitan tidak punya kuasa ke atas kita
Berimanlah dengan perkara itu
Maka mereka tidak akan sekali-kali mampu memperapa-apakanmu dengan teruk
Sepanjang pengajiannya dengan Adiwaja semenjak awal lagi ilmu-ilmu yang bersangkut paut dengan ilmu sihir diajarkan oleh gurunya itu kepada dia dan kakanda-kakanda seperguruannya
Mereka tidak belajar ilmu sihir untuk mengamalkannya
Tetapi belajar untuk mengetahuinya dan arif dalam cara-cara untuk menangkisnya
Sihir ada pelbagai jenis
Sihir Pemisah contohnya yang boleh digunakan untuk memisahkan pasangan anak dan ibu anak dan bapa adik beradik sahabat rakan niaga dan seumpamanya
Juga ada Sihir Mahabbah yakni sihir penarik yang boleh menyebabkan seseorang jatuh cinta jatuh nanar kepada seorang yang lain
Wujud juga Sihir Takhyil sihir yang bertindak untuk mengelabui pandangan menghilangkan kemampuan pancaindera
Turut ada Sihir Pembuat Gila Sihir Pembuat Kelesuan Sihir Pembawa Penyakit Sihir Ilmu Kebal Sihir Penambah Kekuatan Diri Sihir Ibu Harta dan bermacam lagi jenis sihir
Satu persamaan dalam semua sihir ini ialah pengamalnya perlu membina hubungan dengan jin dan syaitan yang akan membantunya
Secara langsung menjadikan urusan pengamalan sihir sebagai syirik mempersekutukan Allah azza wa jalla
Ada berbagai cara tukang sihir melakukan sihir
Ada cara iqsam yakni bersumpah dengan nama jin dan syaitan
Ada cara penyembelihan sama ada penyembelihan haiwan atau manusia
Ada juga dengan cara sufliyah yakni kenistaan
Dengan cara sufliyah seorang ahli sihir perlu menistakan ajaran Islam dengan apa cara sekalipun bagi mempamerkan dirinya lebih taat setia kepada kekuasaan jin syaitan dan bukan kepada Allah
Dengan itu jin dan syaitan akan lebih rela membantunya
Terdapat juga cara najasah yakni menulis ayat-ayat Al-Quran dengan benda najis seperti darah haiwan atau darah manusia
Antara yang masyhur diamalkan masyarakat melayu ialah cara tankis yakni membaca Al-Quran secara terbalik bercampur baur dengan mantera yang tidak difahami bersilang dengan seruan terhadap jin dan mambang
Bahkan ada sihir yang memerlukan pengamalnya menyembah binatang tertentu
Ada pelbagai jenis sihir
Semua diajarkan oleh Adiwaja kepadanya menjadikan dia serba serbi tahu
Jika dia mahu dia boleh mengamalkannya
Tetapi tunjang bagi segala sihir ialah mendapatkan khidmat daripada jin dan syaitan dan mengkufuri Allah azza wa jalla
Itulah hakikat sebenar sihir
Ujian kepada manusia
Keimanan manusia akan teruji dengan sihir
Lantas menjadikan pengamalan sihir satu amalan yang haram
Adiwaja hanya mengajarkan anak-anak muridnya ilmu sihir untuk menangkisnya
Kerana itu pemerkasaan rohani menjadi tunjang kepada didikan Adiwaja
Syaitan dan jin tidak ada kekuasaan ke atas orang-orang yang tegar keimanannya
Sesungguhnya syaitan itu tidak ada kekuasaan atas orang-orang yang beriman dan bertawakkal kepada Rabb-nya
Sesungguhnya kekuasaan syaitan hanyalah atas orang-orang yang menjadikannya sebagai pemimpin dan atas orang-orang yang mempersekutukannya dengan Allah
Ayat 99 dan 100 Surah An-Nahl itu dibacanya dengan lancar
Adiwaja mengangguk
Teguhlah dengan itu
Baik guru   Mata Jagat Suci membesar secara tiba-tiba bagai baru dikejutkan daripada tidur
Nujum Surya yang berada hampir dengannya perasan akan perubahan riak wajah pemerintah Indera Kayangan itu
Pantas dia merapati Jagat Suci
Tuanku  Beta dapat merasakannya
Sang Kelembai  Telah berhadapan dengan Nirnama Jagat Suci mengetap geraham
Wajahnya yang rupawan dan selalu kelihatan tenang jelas nampak terganggu
Dan melarikan diri
Hairan
Nujum Surya memejamkan mata
Dengan sihirnya dia mendapatkan bantuan jin-jin untuk mengesan keberadaan Sang Kelembai
Dalam kegelapan dia dapat melihat Sang Kelembai berlari laju merentas belantara
Mengapa dia tidak terus ke mari Jagat Suci mendengus
Patik dapat merasakan ketakutan jin-jin yang mengiringinya
Jagat Suci tersentak
Ketakutan jin-jin  Perlahan-lahan Nujum Surya membuka mata
Menghela nafas panjang bagai melepaskan sesuatu yang berat
Dia sendiri sangsi dengan apa yang baru diketahuinya
Kita perlu berbincang dengan jin-jin agar mereka tidak kecut pecut sebagaimana jin-jin yang mengiringi Sang Kelembai
Beta tidak mahu sebarang masalah berlaku sedang perancangan kita sudah semakin hampir ke kemuncak  Ampun tuanku
Akan segera patik usahakan  Nujum Surya bergerak pantas menjauhi Jagat Suci
Tidak lama kemudian perempuan berusia itu berhenti
Dia memacakkan tongkatnya ke tanah menutup mata sambil mulut terkumat-kamit
Jagat Suci sekadar memandang sebelum dia sendiri memejamkan mata
Tidak lama kemudian asap kecil mula berkepul-kepul di hadapannya
Seekor gagak hitam muncul mengibas-ngibas sayapnya
Jagat Suci membuka mata
Sampaikan kepada Raden Ratna Gumilah jangan sampai Nirnama itu merencatkan perancangan kita
Sampaikan pesan yang sama kepada Tuha  Ark Ark Ark  Gagak hitam itu mengibas sayapnya lalu pantas membelah udara sebelum hilang daripada pandangan
Jagat Suci hanya menghantar dengan pandangan mata
Nujum Surya kita perlu pastikan hari ini hari kita
Perempuan yang berusia itu membuka mata dan menatap pemerintahnya
Sudah semestinya tuanku  Jadi apa yang telah engkau dapatkan dari alam sebelah sana  Jin-jin yang mendampingi kita berjanji taat setia
Dengan syarat Tuanku sudi untuk menjamu mereka dengan jamuan yang besar
Wajah Jagat Suci serta-merta menjadi keruh
Dengusan keluar dari rongga hidung
Padahal sebelum perjalanan kita ke mari beta sudah korbankan lebih 300 gadis sunti dan 500 ekor haiwan untuk mereka
Jadi bagaimana sekarang Tuanku  Jagat Suci berdiri
Dia segera bergerak ke hadapan tandu
Pemandu ubah haluan kita ke perkampungan terhampir  Nujum Surya memandang Jagat Suci dengan riak penuh persoalan
Perkampungan itu akan menjadi sajian mereka
Senyuman sinis kembali menghiasi wajah Jagat Suci
Nujum Surya menyeringai
Tuanku tidak boleh bersikap begini
Tuanku sudah dewasa dan tidak lagi boleh bersikap keanak-anakan Suara Jebat berdentum
Kurang ajar engkau Jebat
Kita sudah mencapai persetujuan yang jelas sebelum ini
Mengapa engkau mesti menjolok sarang tebuan Suara Tuha bagaikan halilintar
Balai menghadap Istana Semutar Putih bergegar dengan suara dua laksamananya
Beta tidak akan bertolak ansur dengan kebiadaban sebegini rupa Jebat
Tambah pula engkau sudah berkali-kali bersikap begini
Sabar beta ada hadnya  Kakanda Tuha memimpin tentera paling ramai antara kita
Kekuatan Kakanda Tuha juga penting
Aku sudah ke sempadan
Gerombolan tentera Indera Kayangan dan Segenting Kra benar-benar bagai yang dikhabarkan oleh Kasturi
Ini bukan lagi satu hal kecil yang tidak perlu diendahkan  Beta percaya Laksamana Tuha mampu mempertahankan pusat pemerintahan kita  Jika benar sekali pun sanggupkah tuanku membiarkan ribuan rakyat di luar pusat pemerintahan ini mati  Sulan Mahmud terpempan di atas singgahsana
Terus Sultan Mahmud bangkit
Untuk mereka tidak mati engkau Tun Nirmala dan Kasturi wajarlah melaksanakan tanggungjawab mempertahankan kerajaan ini
Tetapi apa yang engkau lakukan adalah dengan ke mari bersyarah kepadaku Laksamana Jebat
Urat leher Sultan Mahmud tenggelam timbul
Liurnya tersembur-sembur
Matanya menjegil
Telunjuknya lurus menuding Jebat di hujung tangga singgahsana
Tuha segera mendekati Jebat dan menolak rakan seperguruannya itu
Sudah cukup kebiadaban engkau kepada tuanku Jebat
Engkau telah melampau hari ini
Tuanku adalah bayangan Allah di atas muka bumi
Hadith itu untuk mempamerkan tanggungjawab Tuanku Sultan kepada kita kepada rakyat
Bukan untuk menggambarkan tuanku sebagai Tuhan
Apakah engkau telah lupa segala didikan guru kita Tuha Apakah engkau benar-benar telah tersesat   Tanpa Tun Nirmala tiada siapa akan mampu meredakan kemarahan Jebat
Mamanda Bendahara itu sedang sibuk di sempadan mengatur bala tentera Semutar Putih yang dapat dikumpulkan bersama-sama Kasturi dan Cendana
Nadim turut bersungguh membantu memantapkan perancangan bagi menghadapi musuh melalui buah fikirnya
Itu menjadikan Jebat begitu rawan mengenangkan ketiadaan pimpinan utama Semutar Putih iaitu Tuha dan Sultan Mahmud bersama mereka
Walhal dengan kehadiran kedua-duanya angka mereka akan bertambah kekuatan mereka pasti semakin kukuh dan semangat para tentera juga lebih menjulang
Malangnya kedua-duanya memilih untuk memenuhi syarat-syarat Puteri Gunung Ledang demi memuaskan serakah Sultan Mahmud
Sudah
Jebat memandangkan engkau masih berdegil dengan sikap sebegini rupa
Maka tidak dapat lagi beta melayan perangai ini
Sudah lama engkau menjadi duri dalam daging buat beta
Aku menjadi duri dalam daging tuanku Semasa tuanku sibuk mengumpul isteri sekarang pun masih mengejar isteri yang baru aku bergadai nyawa mendapatkan kembali tanah-tanah yang jatuh ke bawah Indera Kayangan
Aku menyantuni rakyat semampu aku
Terkadang berhari-hari aku tidak pulang demi untuk menyempurnakan tanggungjawabku dengan amanah  Mata Jebat menjegil
Sebentar kepada Sultan Mahmud sebentar kepada Tuha
Apa beta peduli dengan itu semua Beta tonggak kerajaan ini
Beta memayungi semuanya
Engkau sekarang derhaka kepada beta
Engkau bukan lagi
Berhenti Satu suara bergema memenuhi balai menghadap
Sultan Mahmud Tuha dan Jebat sama-sama menoleh
Ampun tuanku  Nirnama muncul dan mula melangkah ke arah mereka
Nirnama Engkau telah kembali Jebat cepat-cepat mendapatkan Nirnama
Mengapa pakaian engkau rabak sebegini rupa Kecederaan engkau apakah engkau dalam keadaan baik   Nirnama menggeleng sambil menepuk-nepuk bahu Jebat menenangkan
Semua ini remeh sahaja Kakanda Jebat
Aku dalam keadaan yang baik dan masih mampu berjuang
Pandangannya menajam ke arah Tuha
Ampun tuanku
Nirnama mengangkat sembah hormat
Nirnama
Mengapa engkau berada di sini Beta mendengar khabar tiga hari lepas engkau keluar menyambung kelanamu kembali kepada Adiwaja
Sungguh sebentar kelanamu
Dengan bantuan Allah perjalananku menjadi singkat tuanku
Lebih pendek daripada sepatutnya
Benar aku telah menziarahi guru dan aku kembali
Aku membawa berita besar tuanku
Semua yang berada di balai menghadap itu membisu
Bagai mahu memberi peluang kepada Nirnama untuk meneruskan bicaranya
Di tengah-tengah perjalananku orang suruhan Jagat Suci muncul dan menyerangku
Aku berjaya berhelah membuatkannya mendedahkan apa yang sebenarnya berlaku berkait Puteri Gunung Ledang dan serangan mereka
Ini semua satu usaha untuk menghapuskan kita semua terutama Kerajaan Semutar Putih  Apa maksudmu Nirnama  Puteri Gunung Ledang itu benar-benar merupakan ahli sihir yang dihantar oleh Jagat Suci untuk membuatkan tuanku merosakkan diri tuanku sendiri dan rakyat jelata
Menimbulkan kerosakan pada hubungan tuanku dengan para pimpinan Semutar Putih sekali gus melemahkan kita
Mata Sultan Mahmud terbelalak
Tetapi Dia memandang ke arah Tuha
Jika Puteri Gunung Ledang itu satu ancaman Tuha pasti menyedarinya
Tuha selama ini menyatakan segalanya baik-baik sahaja  Benar tuanku
Nirnama ini berbicara apa yang dia tidak punya ilmu akannya
Entah siapa orang suruhan Jagat Suci yang dinyatakannya
Tuha meningkah pantas
Engkau nampaknya sudah berpakat dengan Jebat dan ini adalah cara kalian untuk kami akhirnya memenuhi hajat kalian hah Tuha bergerak ke arah Nirnama
Mengapa Kakanda Tuha pantas mahu menafikan kenyataanku Bukankah kita anak-anak murid Adiwaja punya satu amanah yang besar Antara amanah itu adalah dilarang berbohong  Tuha terpempan
Langkahannya terhenti
Mungkin engkau tergamak berbohong demi mencapai hajatmu
Engkau hanya manusia biasa Nirnama  Benar
Kita semua manusia biasa
Termasuk Tuanku Sultan
Termasuk engkau kakanda
Kerana kakanda telah lama meninggalkan kiat-kiat pembersihan hati yang dididik oleh guru kepada kita
Maka apabila Tuanku Sultan mengarahkan kakanda mencari Puteri Gunung Ledang kakanda telah tersungkur dengan godaannya
Kakanda hakikatnya berpakat dengan Puteri Gunung Ledang untuk mengkhianati Tuanku Sultan Mahmud dan Semutar Putih   Jebat tersentak
Sultan Mahmud terlopong
Mata Tuha terbeliak
Jarang Nirnama meninggikan suara apatah lagi menuduh seseorang dengan tuduhan sedemikian berat
Terus Tuha berpaling kepada Sultan Mahmud
Tuanku betapa durjananya tuduhan sedemikian
Jelas mereka ini ada niat jahat ke atas tuanku dan patik
Sultan Mahmud masih termangu
Nirnama apakah benar tuduhan itu  Benar
Tuha hakikatnya telah lama bersekongkol dengan Puteri Gunung Ledang
Jatuhnya Wilayah Ujong menyebabkan Jagat Suci mengarahkan Puteri Gunung Ledang menzahirkan dirinya di hadapan tuanku menggerakkan perancangan jahat yang utama
Yakni menghuru-harakan Kerajaan Semutar Putih dan kemudian menaikkan Kakanda Tuha sebagai pemerintah baru yang kelak lunak dengan makar
Ini semua fitnah durjana  Tuha terus menerpa Nirnama
Pergerakannya amat pantas sehingga Nirnama sendiri tidak sempat bertindak
Lehernya dicengkam Tuha kemudian tubuhnya terseret hingga ke luar istana
Jebat sendiri benar-benar terkejut
Tuha Nirnama Dia memecut keluar
Sultan Mahmud terperanjat dengan apa yang baru berlaku di hadapannya
Wajahnya bertukar berang
Berani Nirnama memburuk-burukkan beta dan Tuha berkait urusan Puteri Gunung Ledang
Apa yang busuknya hati mereka dengan pilihan hati beta  Sultan Mahmud mengepal kedua-dua penumbuk
Geraham terketap geram
Bertenang tuanku
Hulubalang-hulubalang yang semenjak tadi berkawal di sisi singgahsana Sultan Mahmud bersuara
Kalian diam Suara Sultan Mahmud bergema
Beta tidak lagi boleh terima sikap sebegini
Sampaikan titah beta yang seterusnya ini kepada seluas mungkin
Kepada semua bala tentera kita tidak kira di pusat pemerintahan atau di sempadan bahawa Jebat dan Nirnama kini bergelar pender
Mungkin adinda perlu benar-benar bertenang
Satu suara lain bergema
Kalam Sultan Mahmud terhenti
Dia terkelu
Pandangannya menerpa sesusuk tubuh yang berdiri di tengah-tengah balai menghadap
Susuk tubuh yang menyebabkan seluruh uratnya terasa mati
Pasakan kakinya tidak mampu membendung rentapan jantung yang berdetik laju
Terus Sultan Mahmud terduduk di atas singgahsana
Kakanda Alauddin  Alauddin berdiri penuh tegap
Kemudian dari belakang Alauddin muncul satu lagi susuk tubuh
Berambut panjang sebahagian rambut terjuntai ke hadapan dengan bahagian mata ditutup kain
Dua lengan baju panjang berkibaran menandakan insan itu kudung kedua-dua belah tangannya
Engkau
Ampun tuanku
Patik Adiwaja
Adiwaja menunduk sedikit sebagai tanda hormat
Apa yang membuatkan kalian muncul di sini hari ini  Masanya telah tiba adinda
Alauddin mula melangkah ke hadapan
Sultan Mahmud bersandar pada singgahsana
Untuk  Aku kembali ke takhta itu
Mata Sultan Mahmud terbuntang
Tubuh Nirnama menerima beberapa tumbukan membuatkan dia menghamburkan darah
Dia kemudian terseret beberapa depa ke belakang sebelum jatuh melutut
Sekali lagi dia memuntahkan darah
Tuha langsung tidak memberikan peluang
Jelas Nirnama agak kelam-kabut berhadapan Tuha sehingga tidak dapat mempertahankan diri
Serangan awal Tuha yang mengejut membuatkan diri Nirnama lebih terdedah
Setelah dibawa ke luar istana mereka berentap dan semenjak itu Tuha tidak berbelas kasihan terhadapnya
Serangan-serangan Tuha begitu ganas dan sarat dengan niat membunuh
Aku sudah berikan amaran Nirnama
Jangan engkau fikir aku akan biarkan engkau berbuat sesuka hati  Tuha betul-betul berada di hadapan Nirnama
Tangan kanannya sudah ditarik siap untuk melancarkan tumbukan
Nirnama mengangkat wajah
Mulutnya meluncurkan liur yang bergumpal darah
Ludahan itu bergerak terlalu laju sehingga pergerakan Tuha menjadi kucar-kacir
Pada saat akhir Tuha memutarkan tubuh mengelak ludahan tersebut mengenainya
Bukan kerana geleman tetapi Tuha tahu bahawa ludahan itu bergerak dengan kelajuan yang teramat tinggi dan bakal menembusi tubuhnya jika dibiarkan
Tindakan Tuha itu membuatkan tubuhnya terdedah
Nirnama bangkit dan terus melepaskan dua telapak tangan ke bahagian bahu kakandanya itu
Bagaikan berlaku sebuah letupan Tuha kembali terpelanting ke arah dia datang
Mujur Tuha berjaya menyeimbangkan diri kembali menjejak bumi di atas dua kaki
Namun dia tetap terseret sekitar dua depa tanda serangan Nirnama tadi penuh kekuatan
Tuha Nirnama Jebat tiba
Dia terus mempersiapkan diri untuk menyertai pertarungan
Menyedari kehadiran Jebat Tuha lebih bersiaga
Ayuh  Taming Sari pada pinggang dicabutnya
Keris yang dikatakan punya kelebihan-kelebihan tersendiri
Diperolehi Tuha semasa mewakili Semutar Putih dalam usaha membina hubungan dengan Kerajaan Majapahit
Khabarnya antara kelebihan keris itu adalah membuatkan pemakainya menjadi kebal
Kakanda Jebat pergilah ke sempadan
Mereka memerlukanmu lebih berbanding aku
Nirnama bersuara mematikan langkahan Jebat
Tetapi engkau
Nirnama menggeleng
Dia tahu Jebat risau akan keadaannya
Sudah jauh berkelana pulang pula dengan kecederaan kemudian berhadapan dengan Tuha
Bukanlah sesuatu yang mudah
Tambah pula dia baru sahaja menerima tumbukan bertubi-tubi daripada Tuha
Jelas dia bukan berada dalam keadaan yang terbaik
Jangan risaukan aku Kakanda Jebat
Nirnama bertegas
Jebat serba salah
Dalam perjalanan mengejar Tuha dan Nirnama tadi dia sempat bersua dengan Adiwaja dan Alauddin
Namun dia tidak sempat berbicara apa-apa dengan mereka berdua
Tambah pula Adiwaja mengarahkannya agar bersegera ke tempat Tuha dan Nirnama berseteru
Apakah sekiranya Nirnama berada dalam keadaan genting mereka berdua akan menyelamatkan lelaki berparut itu  Namun saranan Nirnama ada benarnya
Keadaan di sempadan hakikatnya genting
Peperangan boleh meletus bila-bila masa sahaja
Jebat mendengus
Jangan engkau tewas Nirnama  Nirnama mengangguk
Dia menghantar Jebat pergi dengan pandangan
Tanpa disangka-sangka Tuha ketawa berdekah-dekah
Jangan engkau tewas Nirnama
Dia mengajuk kemudian kembali ketawa
Nirnama hanya memerhati
Tawa Tuha surut
Wajahnya bertukar menjadi dingin
Matanya menjegil
Sudah pastilah engkau akan tertewas
Aku ialah Tuha Laksamana Utama Semutar Putih
Dia menengking sambil menepuk dada
Masakan adik bongsu seperti engkau mampu menandingi aku
Rakyat jelata telah berlebih-lebihan berbicara tentangmu adinda   Tuha mengacukan Taming Sari ke arah Nirnama
Rakyat jelata memang gemar berlebih-lebihan berbicara akan sesuatu
Semenjak Jagat Suci meracun fikiran mereka dengan menyatakan manusia mampu mempunyai kesaktian
Menjadikan mereka mudah membesar-besarkan sesuatu yang sebenarnya kecil
Sebagai contoh kekuatanmu kakanda
Nirnama mencapai keris pada pinggang
Tuha terpempan
Berkerut dahinya
Apakah engkau yakin mampu menewaskan aku Lebih-lebih lagi dengan keadaanmu yang sebegitu  Aku hanya yakin kepada Allah subhanahu wa taala
Seiring aku berusaha apa yang termampu
Keris warisan Sultan Mansur itu diangkat ke hadapan wajah
Bilah senjata itu dikucupnya
Kita semua telah dibasuh oleh ajaran Adiwaja semenjak kita muda dan tidak pernah diberi peluang mempersoalkan ajaran itu
Engkau tidak pernah melangkaui kemampuan diri sebagai manusia merentas alam selain alam kita
Jagat Suci hakikatnya memegang kebenaran
Aku telah saksikan sendiri melalui Puteri Gunung Ledang
Dunia ini lebih luas daripada ajaran Islam
Allah itu hakikatnya tidak ada
Hanya bayangan yang diwariskan demi menakut-nakutkan kita Tuha memandang Nirnama tajam
Maka benarlah engkau telah tersesat jauh kakanda
Aku bahkan menjadi semakin celik
Kalianlah yang masih tersesat akibat dibutakan oleh agama Tuha meludah ke tanah
Saksikan ini
Jika Allah itu ada apakah aku akan mampu berbuat sebegini  Tuha menghirup udara sedalam mungkin sebelum bibirnya terkumat-kamit
Kemudian dia menghembus nafas panjang ke bilah Taming Sari
Bilah keris itu mengeluarkan api
Tuha mengalun-alunkan Taming Sari sambil ketawa
Bagaimana  Nirnama menggeleng
Itu semua hanyalah sihir
Engkau bukan melangkaui kemampuan diri
Engkau meminjam kekuatan makhluk lain Dia juga mula mengalun-alunkan kerisnya
Apakah yang aku lakukan itu salah Islam sendiri mempamerkan Sulaiman yang menundukkan jin
Aku setara dengannya  Jin Nabi Sulaiman adalah makhluk suruhan baginda
Tiada siapa lagi mendapat keistimewaan sedemikian rupa
Engkau ditipu oleh jin-jin kafir dan sekutu mereka seperti Jagat Suci dan Puteri Gunung Ledang
Ah engkau yang tidak mahu menerima kenyataan  Engkau hakikatnya dikaburi kebatilan  Ayuh tumbangkanlah kebatilan ini  Tuha mula membuka langkah
Pergerakannya terlalu pantas sehingga mata Nirnama sendiri tidak dapat mengekori
Tiba-tiba Tuha muncul di belakang Nirnama
Taming Sari dirodoknya sepantas kilat
Terbenam di bawah rusuk Nirnama
Serangan itu hakikatnya mahu disasarkan ke jantung tetapi Nirnama sempat mengelak walau tubuhnya masih menjadi mangsa
Engkau pantas tetapi tidak cukup pantas
Tuha tertawa
Sekarang engkau mampus  Api yang membaluti Taming Sari semakin marak bersembur-sembur membakar bawah rusuk Nirnama
Nirnama menjerit seraya melepaskan satu tendangan tepat ke tubuh Tuha
Laksamana Utama Semutar Putih itu terpelanting ke belakang sambil menghamburkan darah
Nyata Nirnama tidak menyimpan tenaganya untuk serangan itu
Kali ini Tuha tidak dapat menyeimbangkan tubuh jatuh terseret dan berguling beberapa kali di atas tanah
Lutut Nirnama bertemu lantai bumi
Tubuhnya berkeringat lebat
Serangan Tuha benar-benar berbisa
Separuh seluarnya sudah berwarna merah
Bawah rusuknya hitam terbakar
Kesakitan tidak terperi menjalar ke seluruh tubuh
Dia hampir sahaja pitam
Cepat-cepat dia mengatur pernafasan
Kesakitannya mengendur
Perlahan-lahan dia kembali bangkit
Tawa Tuha kedengaran lagi
Nirnama berpaling
Laksamana Utama Semutar Putih itu telah bangkit
Tetapi tepi dagu Tuha jelas dengan kesan darah yang baru dikesat
Bagaimana Engkau tidak menyangka bukan  Sebagaimana kakanda tidak menyangka akan kekuatanku  Tuha terdiam
Jelas dia mengalami kecederaan akibat menerima serangan Nirnama sebentar tadi
Tubuh Tuha masih menggeletar
Nyata sekiranya dia mendedahkan dirinya kepada serangan Nirnama secara langsung dia hanya akan menempah maut
Berbeza dengan Nirnama yang telah dihujani tumbukannya tadi
Walaupun adindanya itu cedera tetapi jelas beberapa tumbukannya andai mahu dibanding dengan satu tendangan Nirnama tendangan Nirnama itu lebih jauh berbisa
Geraham diketapnya
Apa gunanya serangan yang tidak mendarat adinda  Tuha kembali bersiaga
Keris diacukan ke arah Nirnama
Dia nyata tidak akan membiarkan hal itu berulang lagi
Sedia untuk menggunakan apa sahaja yang ada pada dirinya untuk menumbangkan Nirnama sepantas mungkin
Nirnama membuka kekuda
Bibirnya terkumat-kamit dengan zikir dan doa
Hah jin-jin yang bersama denganku takkan terkesan dengan itu semua Nirnama  Sekali lagi Tuha berdesup
Hilang daripada pandangan Nirnama
Pantas Nirnama memejamkan mata
Bibir masih terkumat-kamit
Dalam kegelapan itu segala bunyi hilang daripada pendengaran
Bahkan apa yang diungkapkan oleh diri sendiri tidak didengari
Nirnama dapat merasakan perubahan pada pergerakan angin dan bunyi berdecit yang sangat kecil
Terus dia menyendeng
Tuha muncul secara mengejut dalam keadaan tangannya telah memanjang untuk merodok Taming Sari tetapi hanya menjamah angin
Belum sempat pun dia bertindak balas Nirnama sudah menangkap tangan Tuha dan membanting tubuh kakandanya itu
Bumi bergegar dengan hentaman tubuh Tuha
Tanah di bawah tubuhnya merekah
Nirnama belum mahu menamatkan serangan
Terus kakinya menyepak Taming Sari sehingga tercampak ke tepi sebelum kaki yang sama menginjak dada Tuha
Laksamana Utama Semutar Putih itu terbelalak sambil menghamburkan darah tambah membasahi seluar Nirnama
Rekahan tanah tadi menjadi semakin besar dan menjalar
Aku masih membuka peluang untuk kakanda bertaubat
Sekarang adalah masanya Kakanda Tuha
Nirnama tidak meneruskan serangan
Tetapi kakinya masih berada di atas dada Tuha manakala tangannya masih mengilas tangan kanan Tuha
Tuha kelihatan tidak bermaya
Wajahnya sudah kotor dengan darah
Engkau
Nirnama memasang telinga bagai memberi peluang kepada Tuha menyempurnakan bicara
Takkan menewaskan aku  Tuha menghembus ke atas mengeluarkan semburan api marak
Nirnama melepaskan tangan dan dada Tuha melompat mengelak
Tuha berguling kemudian bangkit sambil melepaskan beberapa bola api ke arah Nirnama
Membuatkan Nirnama terpaksa terus melompat
Kemudian Tuha berhenti
Dadanya turun naik
Nafasnya tidak sekata
Perlahan-lahan dia mencapai keris Taming Sari di sisinya
Nirnama dan Tuha sama-sama berdiri
Nampaknya engkau benar-benar tidak akan kembali kakanda
Pandanganku telah terbuka
Mustahil aku mahu menjadi sebahagian daripada orang-orang yang tertutup matanya
Bahkan pandangan kakandalah yang dikatup kebatilan
Sudah
Jangan banyak bicara lagi
Masanya untuk engkau mampus
Baru sahaja Tuha hendak membuka langkah tindakannya terhenti dek bau harum semerbak
Bau yang sama turut dihidu oleh Nirnama
Sekonyong-konyong kemudian muncul Puteri Gunung Ledang di sisi Tuha
Adinda Tuha sendiri terkejut
Aku mengesan engkau dalam keadaan tertekan kakanda
Tangan Puteri Gunung Ledang mengelus wajah Tuha
Hah usah adinda gusar
Tidak perlu sebenarnya adinda turun membantu
Kakanda mampu menghapuskan dia tidak lama lagi
Tuha memegang tangan Puteri Gunung Ledang itu dan mengucup belakang tangannya itu dengan penuh rasa kasih
Nirnama memerhati sahaja
Jelas hubungan antara Tuha dan Puteri Gunung Ledang bukanlah baru terbina
Berdasarkan sihir yang baru diperhatikannya dia lebih yakin bahawa mimpi-mimpi Sultan Mahmud tidak mustahil datangnya daripada Puteri Gunung Ledang
Apatah lagi apabila Tuha sudah berada di dalam genggaman sang puteri tersebut
Kita sudah semakin hampir mencapai matlamat kita
Tentera Indera Kayangan bersama Segenting Kra sudah memulakan peperangan
Sempadan telah bergegar
Sedikit masa lagi Semutar Putih bakal tumbang
Ujar Puteri Gunung Ledang
Yakin
Nirnama menghela nafas
Dia sedar bahawa tidak boleh berlama-lama di sini
Mereka yang berada di sempadan Semutar Putih memerlukannya
Terus dia terbayangkan wajah Tun Nirmala Jebat Kasturi Nadim dan Cendana
Ah Cendana  Pantas Nirnama mengungkapkan istighfar
Berhadapan dengan musuh seperti Tuha dan Puteri Gunung Ledang dia tidak boleh hilang tumpuan
Kedua-duanya memandang Nirnama
Pandangan redup Nirnama ditentang oleh pandangan tajam bersama senyuman melebar
Jelas dengan kehadiran Puteri Gunung Ledang Tuha lebih yakin bahawa Nirnama akan ditewaskan
Bagaimana sekarang Nirnama Engkau yakin dapat menewaskan kami berdua  Tuha mengalun-alunkan Taming Sari sementara Puteri Gunung Ledang bersiaga
Walau tidak terpamer apa-apa senjata Nirnama yakin Puteri Gunung Ledang tetap berbahaya
Berkemungkinan mempunyai senjata tersembunyi dan yang pasti bersama-sama puteri itu adalah sihir
Keyakinanku tidak tergugah kerana aku tidak menggantungkan diri kepada kekuatanku
Aku menggantungkan diri kepada Allah
Sudah berapa banyak bilangan yang sedikit menewaskan bilangan yang banyak  Tuha mengetap geraham
Ayuh adinda
Kita hapuskan celaka ini
Ayuh   Engkau ingin merampas takhtaku kakanda Sultan Mahmud menepuk singgahsana
Alauddin menggeleng
Itu bukan takhtamu
Engkau hanya berkuasa sepanjang ketiadaanku
Apakah engkau telah lupa pertabalanmu Ayahanda pasti mengungkapkannya secara jelas
Kelu lidah Sultan Mahmud
Dia menoleh ke kiri dan kanan
Hulubalang-hulubalang di situ tidak mampu menafikannya kerana apa yang dinyatakan oleh Alauddin itu adalah kebenaran
Semua yang hadir pada hari pertabalan Sultan Mahmud mengetahui bahawa hakikatnya Sultan Mahmud hanyalah pemangku sultan
Hak kesultanan yang sebenar adalah kepada Alauddin
Selagi Alauddin tidak pulang menaiki takhta maka Sultan Mahmud akan memegang tampuk kekuasaan tersebut
Tetapi kini
Bukankah engkau tidak mahukan takhta ini
Bukankah engkau mahu menjadi seorang sufi   Bergema balai menghadap dengan teriakan Sultan Mahmud
Alauddin mengangguk
Benar
Aku dikaburi impian yang hakikatnya merupakan suatu kesesatan
Nirnama telah menyedarkan aku
Jadi kelananya baru-baru ini adalah untuk menjatuhkan aku
Celaka Nirnama
Derhaka  Adiwaja menggeleng
Tuanku Mahmud Nirnama berusaha menyelamatkan Kerajaan Semutar Putih
Engkau bukan dijatuhkan
Hanya Raja Yang Sebenar kembali ke takhta
Tugas tuanku memangku jawatan ini telah pun berakhir
Tidak
Aku tidak boleh terima hakikat ini
Engkau meninggalkan istana lebih tiga dekad kakanda
Aku telah memerintah hampir dua dekad
Engkau tidak boleh sesuka hati sahaja merampas semua ini daripadaku
Aku bukan merampas apa-apa daripadamu Adinda Mahmud
Aku sekadar meminta engkau memulangkan hak aku
Hak engkau Mengapa pula engkau berhak kepada takhta ini Engkau telah berpaling daripada semua ini
Menganggap ini semua gangguan kepada perjalanan engkau menggapai maqam tertinggi
Engkau memandang rendah kepada kami yang berurusan dengan dunia
Aku telah menanggung tanggungjawab ini di atas jemalaku
Semutar Putih masih berdiri sehingga hari ini kerana aku  Balai menghadap itu senyap buat beberapa ketika
Ayahanda sentiasa pilih kasih
Engkau dihantar bertapa dengan guru yang terbaik untuk menjadi insan yang hebat
Adapun aku ayahanda tidak pun memberikan peluang yang sama
Sampai ke penghujung usianya dia masih menyebut-nyebut namamu
Hatta ketika dia menabalkan aku  Alauddin menggeleng
Hakikatnya ayahanda menguji kita sebelum membuat keputusan menghantar aku kepada guruku
Dia memandang Alauddin
Kerana aku melepasi ujian itu maka aku dihantar bertapa bersama Adiwaja
Ketika engkau lahir dan membesar beberapa tahun kemudian sekali lagi ayahanda melakukan ujian yang sama kepadamu
Tetapi engkau lebih menggemari hidup berseronok
Engkau mengabaikan didikan ayahanda dan kerap melarikan diri ke Indera Kayangan mencari hiburan
Apakah engkau lupa semua itu  Bagaimana engkau tahu semua itu Aku lahir saat engkau masih bertapa  Apakah engkau lupa ayahanda beberapa kali menziarahi guru dan aku Bahkan engkau pernah dibawa bersama ketika engkau masih budak Ayahanda sering menyampaikan khabar engkau kepadaku
Ya ya
Sehingga kemudian engkau berpaling daripada ayahanda
Engkau menganggap hubungan dengannya dengan aku dengan kerajaan ini sebagai urusan dunia yang menghindarkan  usahamu mencapai maqam tertinggi
Bukankah begitu kakanda Sultan Mahmud menjegil
Alauddin menghela nafas
Dia memandang Adiwaja
Gurunya itu tenang sahaja
Tetap di sisi bagaikan memberi semangat
Tahu bahawa Alauddin masih baru dengan semua ini
Baru tersedar
Alauddin memandang kembali kepada adindanya
Adinda aku tidak lagi begitu
Bagaimana aku boleh kekal berdiam di dalam gua tenang dengan keimananku sedang rakyat jelata sedang kesempitan akibat tindakanmu Bahkan Kerajaan Semutar Putih diambang keruntuhan akibat sikapmu  Sultan Mahmud mengetap geraham tidak mampu membalas bicara Alauddin
Dia sendiri bagaikan baru tersedar bahawa dirinya sudah terlalu mabuk dengan kesenangan serta mencari hiburan diri hingga membahayakan keadaan Semutar Putih
Sekiranya tidak sedemikian pasti kakandanya tidak akan muncul
Aku bertanggungjawab atas semua ini
Ayahanda meninggalkan takhta ini di atas jemalaku tetapi aku menafikannya
Aku tidak memahami ayahanda dan menganggap dia disibukkan oleh urusan dunia
Akan tetapi tiada akhirat tanpa dunia
Dunia ini ladang kita untuk menuai hasil di akhirat
Aku belum melaksanakan tanggungjawabku di atasnya
Bagaimana aku  mampu pulang bertemu Allah kelak  Sultan Mahmud benar-benar hilang bicara
Walaupun terhentak dengan apa terjadi tetapi untuk melepaskan kekuasaannya bukan perkara yang mudah
Dia suka akan kedudukannya itu
Tambahan pula tanpa takhta dia tidak akan dilihat setanding dengan Puteri Gunung Ledang
Bagaimana mungkin dia mampu mendapatkan Puteri Gunung Ledang sekiranya dia bukan lagi seorang sultan  Apa yang Tuanku Mahmud fikirkan Aku menjangka tuanku sedang memikirkan Puteri Gunung Ledang
Apakah benar jangkaanku tuanku Adiwaja bersuara
Tersentak Sultan Mahmud
Engkau berkemampuan membaca isi hati Adiwaja  Adiwaja tersengih dan menggeleng
Aku mengenalimu Tuanku Mahmud semenjak engkau lahir sehingga engkau dewasa
Daripada ayahandamu sehinggalah baginda tiada
Dari engkau ditabalkan sehinggalah ke hari ini telingaku sentiasa dipasang untuk mendengar khabar tindak-tandukmu
Tun Nirmala Sultan Mahmud menderam geram
Sebelum ini Tun Nirmala telah menguruskan kerenah tuanku dengan baik
Mamanda Bendahara kita itu benar-benar berusaha untuk memastikan air muka tuanku tidak jatuh pada masa yang sama Semutar Putih tidak runtuh
Hasil daripada usaha Tun Nirmala kerajaan kita berkembang atas runtuhan Wilayah Ujong
Tanah yang dahulunya dirampas kembali semula kepada kita
Adiwaja menghela nafas panjang
Bagaikan melepaskan satu kekecewaan
Walaupun berita Tuha sebagai pak turut tuanku telah sampai kepadaku mungkin untuk menjaga hati dan perasaanku Tun Nirmala tidak mengkhabarkan sejauh mana dia telah berubah
Sepatutnya semenjak peristiwa berkait Tun Fatimah Tun Nirmala sudah mengkhabarkan hal itu kepadaku
Pengaruh Tuha semakin besar pengaruh Tun Nirmala kian menipis
Dan dengan tuanku yang tidak seperti sultan yang berkemampuan maka Tuha mungkin telah melihat peluang bagi menjatuhkan tuanku
Menjatuhkan beta Jadi apa yang Nirnama khabarkan itu benar  Adiwaja mengangguk
Aku dapat merasakan kehadiran Puteri Gunung Ledang di luar sana
Mungkin hadir bagi membantu Tuha
Dia berpaling ke belakang bagaikan dapat melihat keadaan di halaman istana
Tetapi jarak dari balai menghadap ke halaman istana agak jauh maka keadaan tempat itu tidak dapat dilihatnya
Apatah lagi Istana Semutar Putih berdiri tinggi dari atas bumi maka jika ditoleh keluar dari balai menghadap yang dapat dilihat hanyalah langit biru dan awan gemawan
Puteri Gunung Ledang ada di sini  Pantas Sultan Mahmud menuruni singgahsana
Dia terus berlari meninggalkan Adiwaja dan Alauddin meluru keluar dari balai menghadap
Para hulubalang terpinga-pinga tidak sempat berbuat apa-apa
Seketika kemudian barulah mereka tergesa-gesa mengekori Sultan Mahmud
Tetapi kemudian langkahan mereka terhenti
Alauddin mengangkat tangan
Kalian tahu hakikat sebenar bukan  Para hulubalang itu mengangguk
Maka bergeraklah kalian kepada tentera pimpinan Laksamana Tuha dan sekalian tentera yang masih berada di sekitar pusat pemerintahan Semutar Putih
Beta bertitah agar mereka berkumpul segera
Ampun tuanku beribu-ribu ampun
Titah tuanku kami junjung Para hulubalang mengangkat sembah kemudian berpaling dan bergerak ke arah yang berlawanan
Ayuh Alauddin Nirnama memerlukan kita
Alauddin mengangguk
Dia dan Adiwaja berlari pantas
Dalam masa sebentar mereka sudah dapat melihat Sultan Mahmud
Sultan itu sampai terlebih dahulu di atas tangga istana kemudian terjelepok di situ
Alauddin dan Adiwaja bergerak ke sisinya
Di halaman Istana Semutar Putih Nirnama sedang bertarung sengit dengan Tuha yang digandingi Puteri Gunung Ledang
Kedua-duanya sedang menggunakan sihir masing-masing bagi menumbangkan Nirnama
Taming Sari meluncur di udara cuba merodok tubuh Nirnama
Sementara Puteri Gunung Ledang cuba memerangkap pendekar berparut itu dengan selendangnya yang memanjang
Namun Nirnama kekal bertahan
Lincah mengelak setiap serangan dan berterusan mencari ruang untuk merapati musuh-musuhnya
Puteri Gunung Ledang Tuha  Sultan Mahmud bagaikan tidak percaya melihat kedua-dua insan itu saling bergandingan
Dia juga tidak menyangka bahawa Puteri Gunung Ledang berkemampuan menggunakan sihir
Engkau hakikatnya telah diperangkap mereka berdua adinda
Alauddin bertegas
Mereka berpakat untuk menumbangkan engkau
Nirnama telah mendedahkan perkara ini kepadamu bukan  Tetapi
Tiada tapinya lagi Tuanku Mahmud
Tuanku telah lama lemas dalam lembah maksiat dan keseronokan
Hidup terumbang-ambing mengabaikan banyak tuntutan syariat
Tanggungjawab sebagai Sultan tidak tuanku laksanakan dengan baik
Kerana itu jiwa tuanku lemah dan mudah dipukau musuh
Jagat Suci telah menggunakan Puteri Gunung Ledang untuk menjatuhkan tuanku
Tetapi siapa sangka Tuha juga turut tersungkur
Adiwaja menggeleng bagaikan dapat melihat Tuha dan Puteri Gunung Ledang bergandingan
Wajahnya berselirat dengan kecewa
Bermula sekarang aku adalah Sultan kepada Kerajaan Semutar Putih
Aku bertanggungjawab kepada tanah ini dan perjuangannya
Alauddin memandang tepat wajah adindanya
Sultan Mahmud mati bicara
Guru aku perlu membantu Nirnama
Adiwaja mengangguk
Terus Alauddin melompat tinggi sebelum terjun menyertai pertempuran
Apa pengakhiranku Adiwaja Sultan Mahmud terketar-ketar
Sekiranya tuanku bertaubat maka hiduplah sebagai orang yang beriman
Tuanku masih adinda kepada Sultan Alauddin dan kerabat
Tetaplah masih ada hormat kami kepada tuanku
Tetapi sekiranya tuanku berubah ke arah kebaikan maka bertakuk-takuklah bertambahnya hormat kami
Ampun tuanku
Sultan Mahmud terdiam hanya mampu melihat pertarungan di hadapannya
Bumi bergegar laksana dibadai gempa
Bunyi teriakan berselang-seli dengan bunyi tempikan gajah yang mengganas di medan pertempuran
Di atas kepala gajah-gajah tersebut kelihatan tentera yang lengkap berzirah
Di belakangnya terikat tandu sekumpulan tentera galak memanah musuh di bawah
Sekali-sekala gajah-gajah ini akan merodok musuh dengan gadingnya manakala belalai melibas tubuh-tubuh tentera Semutar Putih
Tentera bergajah ini merupakan tentera Segenting Kra
Tidak cukup dengan tentera bergajah Indera Kayangan melanggar tentera Semutar Putih dengan pasukan tentera berkudanya
Barisan hadapan tentera Semutar Putih kucar-kacir
Di tengah-tengah medan peperangan Kasturi lincah memimpin pasukan pemanah
Mereka perlu melumpuhkan tentera bergajah dengan menyasarkan mata haiwan-haiwan tersebut
Tetapi tidak banyak pemanah berkebolehan seperti Kasturi yang mampu membidik tepat setiap sasaran yang dikehendaki
Tambah pula untuk membidik tepat ke mata gajah-gajah itu mereka perlu berada di tengah-tengah kecamuk peperangan
Ada pemanah yang dirodok tentera pejalan kaki musuh sebelum sempat melepaskan panahan
Ada yang dirempuh tentera berkuda musuh ketika baru menarik anak panah
Peperangan semakin menggila
Hah perancanganku nampaknya tidak berapa berjaya Nadim menumbuk meja di hadapannya
Peta yang terbentang di atas meja tersebut terangkat sebentar sebelum santai semula
Jangan begitu anak muda
Hasil buah fikir engkau pergerakan tentera bergajah itu tidaklah seliar awal-awalnya
Mereka lebih berhati-hati
Dengan itu banyak nyawa tentera Semutar Putih tidak melayang begitu sahaja
Kita masih ada kekuatan di tengah dan di belakang
Tun Nirmala menepuk-nepuk belakang tubuh Nadim
Benar Nadim
Bahkan beberapa ekor gajah telah pun tumbang
Cendana mencelah cuba menambah semangat
Mereka berkubu di atas bukit berhampiran bagi memudahkan usaha melihat perjalanan perang
Tambahan berada di tempat tinggi akan mengurangkan kemungkinan untuk mereka mudah diserbu musuh
Mereka akan mudah perasan akan apa-apa usaha untuk menyerbu mereka
Apabila mereka sampai ke barisan tengah kita Cik Cendana boleh turun dengan pasukan penggempur yang terdiri daripada tentera Kerajaan Serawa
Tun Nirmala memandang Cendana
Cendana mengangguk
Srikandi itu telah lengkap berzirah mengepit topi besi di pinggang
Apa yang patut kita lakukan Peperangan belum lama bermula tetapi kita sudah tersepit
Bilangan mereka terlalu ramai
Nadim mengepal kedua-dua penumbuk
Apakah kita dapat bertahan lebih lama  Tun Nirmala menggosok-gosok belakang tubuh budak itu
Bertenang anak muda
Aku maklum ini pengalaman pertamamu mengurus medan perang
Apakah mamanda bendahara punya jalan keluar  Untuk bertahan beberapa
Untuk menang setakat ini tiada
Apakah mustahil untuk kita menang mamanda bendahara  Tun Nirmala tertawa dengan pandangan masih terpaku ke medan perang
Dia menggeleng
Tiada yang mustahil anak muda
Bergantung haraplah dikau kepada Allah dengan sebenar-benar pergantungan
Bagaimana  Dengan bertenang
Satu usaha yang gagal tidak bermakna kegagalan telah menyelimuti kita
Kita masih ada tentera
Peperangan masih berlangsung
Susun perancangan
Kita berbincang
Jangan mengalah sehingga ke saat akhir
Bantuan Allah pasti akan datang
Bagaimana mamanda bendahara sebegini yakin  Adakah patut kamu menyangka bahawa kamu akan masuk syurga padahal belum sampai kepada kamu seperti yang telah berlaku kepada orang-orang yang terdahulu daripada kamu Mereka telah ditimpa kepapaan dan serangan penyakit serta digoncangkan sehingga berkatalah Rasul dan orang-orang yang beriman yang ada bersamanya: Bilakah pertolongan Allah Ketahuilah sesungguhnya pertolongan Allah itu dekat
Surah al-Baqarah ayat 214
Senyuman lebar menghiasi bibir Tun Nirmala saat dia menyempurnakan bacaan ayat tersebut
Nadim perlahan-lahan mengangguk
Buat masa ini kita sebaiknya bertahan
Nadim memandang Cendana
Jika kita dapat bertahan lebih lama moga-moga bantu
Sambil berbicara matanya melayar ke medan perang dan  bicaranya kemudian terhenti  mengejut
Tun Nirmala tidak bertanya mengapa kerana Bendahara Semutar Putih itu sendiri sedang menyaksikan hal yang sama di medan peperangan
Apakah pandangan mataku tidak silap Nadim menggosok-gosokkan mata
Tidak bahkan mata tuaku ini pun dapat melihatnya dengan jelas
Kegusaran utama kita telah menjadi kenyataan
Cendana bersuara
Mereka bertiga melihat seorang lelaki yang teramat tampan dan tinggi berambut putih panjang melepasi bahu berpakaian serba mewah lagi megah tenang berjalan di tengah-tengah medan perang
Lelaki itu diiringi seorang perempuan tua berambut panjang ikal sedikit bongkok dan bertongkat
Sepuluh tentera Semutar Putih yang tidak jauh dari mereka berdua saat menyedari kehadiran dua insan tersebut terus meluru ke arah mereka
Namun begitu hanya dengan satu hayunan lelaki berpakaian mewah lagi megah itu sepuluh kepala tercabut melayang ke udara
Darah bersemburan membasahi tempat itu
Lelaki itu ketawa terbahak-bahak
Kehadirannya disedari ramai
Tentera barisan hadapan Semutar Putih mula menumpukan perhatian kepadanya
Rata-rata meluru ke arah lelaki tersebut
Tentera Indera Kayangan pula berderu mahu melindungi lelaki itu dan sebahagian mereka berjaya menyekat kemaraan sebahagian tentera Semutar Putih
Sebahagian tentera Semutar Putih yang terlepas mara dengan garang untuk menamatkan riwayat lelaki tersebut
Giliran perempuan tua di sisi lelaki itu bertindak
Tongkat dihentaknya
Terus tanah di situ bergelombang ibarat ombak di lautan
Membuatkan semua yang meluru ke arah mereka tumbang
Sejenak kemudian tanah itu bergelombang lagi tetapi dengan mengheret tentera-tentera Semutar Putih menghampiri mereka
Lelaki yang teramat tampan itu menghayunkan tangan
Sekali lagi tentera-tentera Semutar Putih yang menghampirinya maut begitu sahaja
Hujan darah semakin membasahi bumi
Lelaki itu terus ketawa terbahak-bahak
Nadim Cendana dan Tun Nirmala saling berpandangan
Jagat Suci     Kakanda Alauddin  Nirnama yang baru sahaja mengelak rodokan terbang Taming Sari memandang Alauddin yang mendarat di sisinya seraya menepis selendang panjang Puteri Gunung Ledang
Nirnama terpaksa mendongak memandangkan dia sedang melutut setelah melompat untuk mengelak tadi
Tuha tercengang-cengang dengan kehadiran Alauddin sementara Puteri Gunung Ledang berada dalam keadaan lebih berjaga-jaga
Bangun Nirnama
Itu gelaran engkau sekarang bukan  Alauddin menepuk belakang Nirnama
Sebelah tangan lagi kemudian dihulurkan
Nirnama mengukir senyuman seraya mencapai tangan tersebut dan bangkit
Bagaimana dengan kecederaanmu Alauddin memerhatikan bawah rusuk Nirnama yang kehitaman
Dengan seni penyembuhan yang diajarkan oleh guru ini akan sembuh
Tinggal mungkin memakan masa
Alauddin mengangguk
Maafkan aku atas pertembungan kita sebelum ini
Hakikatnya aku hanya berdegil tidak mahu menerima kenyataan
Walhal bicaramu benar-benar belaka
Berdekad aku bertapa hakikatnya telah terpacul dalam fikiranku bahawa Islam itu lebih daripada sekadar ibadah
Namun sering kutepis itu semua kerana menganggapnya sebagai keraguan daripada syaitan
Nirnama menyentuh bahu Alauddin
Apakah guru berjaya menyakinkanmu kakanda  Tersengih Alauddin menerima soalan itu
Guru berkata salah satu cara syaitan menipu manusia adalah dengan menggalakkannya berbuat kebaikan
Tetapi dengan niat yang salah cara yang salah tujuan yang salah
Membuatkan igauan yang selama ini membaluti akalku bagai pecah berderai
Bahu Alauddin ditepuk-tepuk lembut Nirnama
Lelaki berparut itu mengukir senyuman lebar
Mungkin kesilapan kami kerana tidak berusaha lebih bersungguh menyedarkan kakanda lebih awal
Kekecewaan guru begitu mendalam kepadaku
Mungkin itu juga peranan syaitan dalam menipu kita
Ternyata syaitan musuh kita yang nyata
Daripada kalangan jin dan manusia
Alauddin memandang tepat ke arah Tuha dan Puteri Gunung Ledang
Siapakah dia kakanda Puteri Gunung Ledang berkerut dahi
Itulah Alauddin
Kakanda sulung perguruanku
Anakanda pertama Sultan Mansur
Pewaris sebenar pemerintahan Semutar Putih
Tuha menoleh ke arah tangga istana
Dia dapat melihat Adiwaja berdiri di sisi Sultan Mahmud yang sedang melutut
Kemudian Tuha menoleh kembali kepada Alauddin dan Nirnama
Kakanda sudah berhenti menjadi sufi  Guru dan Nirnama telah menyedarkan aku
Sufi yang hakiki adalah yang berjalan di tengah-tengah masyarakat
Sebagaimana Rasul kita Muhammad
Tiada yang lebih sufi berbanding mereka insan-insan yang menerima wahyu Ilahi
Mungkin kehadiran engkau ini menjadikan perancanganku jauh lebih baik
Dengan tumbangkan engkau Kakanda Alauddin maka Semutar Putih tidak akan mempunyai apa-apa lagi
Taming Sari yang semenjak tadi terapung-apung di sisi Tuha kembali ke telapak tangannya
Aku tidak takut kepadamu
Hari ini aku jauh lebih berkuasa
Bersama cintaku di sisi tiada siapa lagi dapat menandingi kami
Nirnama sebagai saksi
Alauddin memandang Nirnama
Tidak dapat dinafikan gabungan mereka berdua menjadikan mereka ampuh
Aku masih tidak berpeluang merapati mereka semenjak Puteri Gunung Ledang muncul
Tuha kembali ditatap Alauddin
Engkau harapan guru dan ummah ini Tuha
Engkau dewasa sebagai insan yang lurus dan taat
Itu aku dahulu yang naif hidup tidak terbuka dan kurang melihat dunia
Setelah lama di sini mataku telah terbuka
Tidak perlulah kakanda berceramah terhadapku
Nirnama telah melakukannya
Aku tidak akan kembali
Bahkan aku akan buktikan bahawa peganganku inilah merupakan kebenaran  Alauddin menghela nafas
Jika demikian kami terpaksa menumbangkan engkau
Puteri Gunung Ledang merapatkan wajahnya kepada Tuha
Bagaimana sekarang kakanda Angka mereka melebihi kita  Tidak angka kita melebihi mereka Tuha memasukkan telunjuk dan ibu jari ke dalam mulut
Satu siulan kuat kedengaran
Dari lorong-lorong sekitar Istana Semutar Putih muncul barisan tentera terus mengelilingi halaman tersebut
Mereka ini tentera yang setia denganku
Berkekuatan sekitar seribu orang
Tuha tertawa
Sehebat mana pun engkau Nirnama Kakanda Alauddin dan guru takkan termampu mengatasi kekuatan seribu pahlawan terpilih ini
Setiap satu daripada mereka merupakan orang kepercayaanku selama ini  Sebahagian tentera itu menghunus senjata masing-masing dan mengacukannya ke arah Nirnama dan Alauddin
Sebahagian yang lain terus memenuhi tangga istana dan mengacukan senjata mereka ke arah Adiwaja dan Sultan Mahmud
Tuha engkau benar-benar menderhaka Sultan Mahmud berteriak
Setelah sekian lama bersamamu dan melayani kerenahmu engkau telah membuka mataku bahawa kehidupan ini luas dan sewajarnya tidak dipersiakan dengan menyibukkan diri menafikan segala nikmatnya
Aku mahu apa yang engkau nikmati
Aku akan memimpin Semutar Putih menjadi kerajaan yang lebih baik dan agung bersama permaisuri yang jelita lagi berkebolehan  Tuha memandang tepat ke arah Sultan Mahmud sebelum menalakan pandangan kepada Puteri Gunung Ledang
Puteri Gunung Ledang tersengih panjang
Dia mencapai dagu Tuha dan mengucup pipi Laksamana Utama Semutar Putih itu
Sekarang kita hapuskan sahaja mereka ini kakanda  Baik adinda  Tuha kemudian memandang sekeliling
Wahai para pejuang yang setia denganku
Bunuh mereka semua
Termasuk Adiwaja dan Sultan Mahmud
Hari ini hari aku menaiki takhta
Kalian akan aku kurniakan harta yang banyak tanah yang luas dan pangkat yang tinggi
Seribu Pahlawan Mulia Semutar Putih menjadi raja kecil di seribu daerah jajahan kita  Yaaaaah  Semua bergerak serentak
Tawaran dunia itu telah menghambat jiwa membutakan mata dan menghilangkan pertimbangan waras
Sultan Mahmud menjerit ketakutan tetapi Adiwaja Alauddin dan Nirnama jelas tidak cemas
Bahkan Adiwaja tersenyum
Pertahankan Tuanku Sultan Alauddin Tuanku Mahmud Adiwaja dan Nirnama  Satu laungan kedengaran ibarat halilintar
Halaman istana bergegar hebat
Segerombolan tentera Semutar Putih muncul dari banyak arah hatta dari dalam istana
Yang datang dari dalam Istana Semutar Putih melepasi Adiwaja dan Sultan Mahmud lalu merempuh tentera Tuha di tangga
Manakala yang datang dari segenap arah halaman Istana terus merempuh tentera Tuha dari segenap arah
Dengan nama Allah hapuskan pengkhianat-pengkhianat Semutar Putih Alauddin berteriak
Allahu akbar Allahu akbar Allahu akbar  Gegak-gempita bagai membelah langit
Bumi bagaikan dilanda gempa
Pertembungan dua pasukan tentera menghasilkan dentuman besar
Pertemuan senjata dengan senjata membingitkan suasana
Teriakan pula saling bersahut-sahutan
Celaka
Kehadiran Alauddin membuatkan tenteraku dapat digerakkan
Mereka hanya taat kepada arahanku sebelum ini Tuha meludah ke tanah
Tentera pimpinannya berkekuatan 10000 orang
Sudah pasti 1000 yang terbaik berada di bawah telunjuknya
Tetapi 9000 berhadapan dengan 1000 orang sebaik mana pun seribu tentera itu lambat laun akan ditewaskan jua
Jika demikian kita perlu hapuskan Alauddin segera kakanda
Puteri Gunung Ledang memegang bahu Tuha
Tuha mengangguk
Dengan segala kekuatan dan kesaktian kita  Kedua-duanya kemudian berdesup hilang
Bersedia kakanda
Nirnama bersiaga sebaik sahaja melihat Tuha dan Puteri Gunung Ledang lesap daripada pandangan
Alauddin mengangguk
Di tengah-tengah keributan itu mereka bersiap sedia
Sekonyong-konyong Tuha muncul di atas Alauddin manakala Puteri Gunung Ledang muncul di hadapan Nirnama
Tuha kelihatan bertangan kosong melancarkan tumbukan
Alauddin tangkas menepis
Tetapi pada ketika juga Taming Sari meluncur dari belakang Tuha ke arah Alauddin
Mujur Alauddin sempat menyendengkan wajahnya pada saat akhir
Pun begitu pipinya sudah tergores
Nirnama pula cuba dikaburi selendang Puteri Gunung Ledang yang memanjang dan kelihatan bagai memenuhi seluruh pandangannya baik hadapan kiri dan kanan serta belakang
Tiba-tiba sang puteri muncul dari belakang memegang sebilah pedang yang entah datang dari mana
Nirnama menunduk
Tanjaknya habis dicantas terkoyak dua
Dia hendak mengundurkan diri tetapi tubuhnya terus didakap selendang Puteri Gunung Ledang
Puteri Gunung Ledang mara
Kali ini engkau tidak akan dapat  mengelak lagi  Apabila dia betul-betul berada di hadapan Nirnama pedangnya terus ditarik ke belakang untuk persediaan merodok Nirnama
Pada saat akhir keris warisan Sultan Mansur menembusi selendang Puteri Gunung Ledang
Nirnama mengangkatnya ke atas membelah selendang yang memasung tubuh
Hampir sahaja wajah sang puteri menjadi mangsa belahan tersebut andai dia tidak membatalkan serangannya
Puteri Gunung Ledang mahu berundur Nirnama mengejar
Sang puteri melibas-libas pedang sebagai serangan manakala Nirnama menepis menggunakan keris
Sekali-sekala selendang Puteri Gunung Ledang akan mencelah terbang dari beberapa arah untuk memerangkap Nirnama dan mencacatkan langkahannya
Tetapi Nirnama lincah mengelak dan menepis
Sementara itu Alauddin dan Tuha terus beradu kekuatan
Taming Sari terbang mencari-cari peluang sementara Alauddin dan Tuha bertempur tangan kosong
Angin menderu-deru terhasil akibat pertarungan mereka
Engkau bukan hanya beribadah di dalam gua itu selama ini kakanda Silat adalah Seni Latih Taqwa apakah engkau lupa Aku kekal mengamalkan silat untuk kekuatan tubuh agar aku lebih kuat untuk beribadah kepada-Nya
Tumbukan Tuha ditepis
Sekali lagi Taming Sari meluncur untuk merodok Alauddin kali ini dari belakang tubuhnya
Alauddin dengan pantas berguling menjauhi Tuha
Hampir sahaja Taming Sari merodok tuannya sendiri tetapi seinci sebelum mata keris itu menyentuh kulit Tuha ia terhenti
Kemudian berputar menalakan bilahnya ke arah Alauddin
Mungkin kerana itu engkau hanya tahu bertapa di dalam gua
Tuha ketawa berdekah-dekah
Dia terus mara sambil Taming Sari meluru laju ke arah Alauddin
Inilah dunia Kakanda Alauddin tidak sentiasa indah
Berbalik kepada kita untuk mengambil apa yang kita mahu
Jika tidak kita akan terlepas Alauddin menyendeng mengelak Taming Sari
Pada masa yang sama Tuha melompat dan menarik tangannya mengumpul tenaga untuk melepaskan tumbukan sepenuh kuasa kepada Alauddin
Tetapi Alauddin dengan tangkas mencapai hulu Taming Sari dan melibasnya kepada Tuha
Tuha yang berada di udara dan meluru ke arah Alauddin tidak sempat menukar haluan serta serangannya
Hadapan penumbuknya habis tercalar
Mujur Tuha sempat menahan diri daripada menyempurnakan tumbukannya secara penuh maka jari-jemarinya tidak terputus
Malang buat Tuha
Libasan keris daripada Alauddin disusuli tumbukan deras tangan kiri kakandanya itu
Tumbukan Alauddin tepat mendarat ke dada Tuha yang masih berada di udara
Mata Tuha terbelalak
Dia terpelanting sehingga melanggar sekumpulan tentera mengakibatkan dia dan tentera-tentera itu tumbang bersama
Alauddin tidak segera mendapatkan Tuha
Dia memandang Taming Sari
Keris itu bergegar bagaikan mahu melepaskan diri daripada genggamannya
Mulut Alauddin mula terkumat-kamit
Tiga Qul dan Ayatul Qursi dibacanya
Kemudian tangan kiri bergerak bagai mencapai sesuatu
Dengan nama Allah terhapuslah engkau jin jahanam Tangan kiri Alauddin mencengkam keras sesuatu seperti sedang mencekik seseorang
Mustahil engkau mampu melakukannya kekanda Tuha berteriak
Aku tidak sehebat guru
Tetapi asas kepada kemampuan ini sudah dilatihkan kepadaku lama dahulu
Sekadar membunuh Jin yang melekatkan dirinya kepada benda tertentu aku pun mampu meneka kedudukan mereka Tidak lama kemudian bau hangit lagi busuk menusuk rongga semerbak tersebar di sekitar Alauddin
Tuha yang baru bangkit turut menghidu bau yang sama
Dia mengetap geraham
Taming Sari tidak lagi bergegar
Baru sahaja dia hendak meluru ke arah Alauddin tubuhnya tiba-tiba dilanggar dari sisi
Adinda  Puteri Gunung Ledang menerpa pangkuannya dengan selendang yang rabak dan mulut dicemari darah
Demikian sebahagian pakaiannya
Bahagian bahu sang puteri jelas mengalami kecederaan yang tidak sedikit
Namun buat masa ini ia tidak membahayakan nyawanya
Dia terlalu hebat kakanda
Hatta jin-jin yang bersama adinda tidak dapat menundukkannya
Tuha mengangkat kepala
Nirnama sedang melangkah ke arah Alauddin
Berseorangan Nirnama kelihatan kelam-kabut apabila berhadapan dengan mereka berdua
Dengan kehadiran Alauddin bertarung dengan Nirnama seorang diri nyata bukan urusan mudah
Alauddin memandang sekeliling
Pertempuran antara tentera Semutar Putih dan tentera yang setia dengan Tuha sudah semakin surut
Sultan Mahmud juga selamat dijaga oleh Adiwaja yang tidak meninggalkan tempatnya semenjak tadi
Tentera Tuha yang berjaya merapati Sultan Mahmud telah menerima padah tumbang tidak bernyawa di sekeliling Adiwaja sementara yang lain-lain dibantai tentera Semutar Putih
Engkau sudah berada di penghujung jalan Tuha
Mungkin ini peluang untukmu menyerah
Alauddin bersuara
Tidak tinggi tetapi tegas
Benar Kakanda Tuha
Menyerahlah
Kemudian bertaubat
Nirnama menambah
Tuha mengerutkan dahi
Kemudian dia mengetap geraham
Urat pada dahinya kelihatan
Jelas dia sedang tertekan
Perancangannya bersama Puteri Gunung Ledang bagaikan sirna
Padahal tentera Indera Kayangan sudah berada di sempadan dan masa untuk dia memiliki kerajaan ini sudah terlalu hampir
Aku tidak akan menyerah
Bersama-sama adindaku kemenangan masih bukan mustahil
Benar bukan adin
Tiba-tiba Tuha merasakan sesuatu yang perit di perutnya
Mata Alauddin dan Nirnama sama-sama terbeliak
Kepala Tuha ditarik merapat ke mulut Puteri Gunung Ledang
Aku tidak dapat berlama-lama di sini
Engkau tidak lagi mampu memberikan kelebihan kepadaku sialan
Tangan kanan puteri itu menembusi dada Tuha
Mata Tuha terbelalak
Dia kemudian terbatuk-batuk memuntahkan darah sebelum dahinya jatuh menyentuh tanah
Tubuhnya kemudian ditolak dengan kasar oleh Puteri Gunung Ledang
Sangat merugikan
Padahal kejayaan sudah dalam genggaman
Kalian benar-benar perosak
Puteri Gunung Ledang bangkit
Dia menyepak tubuh Tuha lebih ke tepi
Dia meludah ke tubuh Tuha sebelum memandang Alauddin dan Nirnama dengan pandangan tajam
Tetapi tidak mengapa
Tuanku Jagat dan Nujum Surya pasti sudah berada di sempadan menumbangkan banyak tentera kalian
Kekuatan kami sudah cukup untuk menumbangkan Kerajaan Semutar Putih hari ini
Dia menyeringai
Nirnama memandang Tuha
Wajah Laksamana Utama Semutar Putih itu pucat lesi
Nyawa perlahan-lahan meninggalkan jasad
Malang mati tidak sempat menginsafi perbuatan diri
Ada rasa terkilan terpalit dalam jiwa Nirnama
Dia kemudian merasakan bahunya disentuh
Tiada apa yang mampu kita lakukan untuk Tuha
Tetapi kita masih mampu melakukan sesuatu untuk kerajaan ini
Alauddin mengajak Nirnama menumpukan perhatian kepada Puteri Gunung Ledang
Sang puteri itu mengilai
Aku akui aku seorang tidak akan mampu berhadapan dengan kalian berdua
Aku bahkan tercedera
Aku akan kembali kepada Tuanku Jagat
Moga kita akan bertemu lagi sele
Puteri Gunung Ledang itu tidak dapat meneruskan bicara
Bukan kerana lidahnya kelu tetapi kerana kerongkongnya sedang tersekat
Dililit dua helai kain panjang dari belakang
Guru  Alauddin baru tersedar akan kehadiran Adiwaja di belakang Puteri Gunung Ledang
Orang tua itu sedang melilit leher Puteri Gunung Ledang dengan dua lengan panjang bajunya
Cis  Puteri Gunung Ledang cuba untuk menoleh ke belakang tetapi Adiwaja terlebih dahulu menyepak belakang lutut sang puteri membuatkannya terjelepok
Lilitan masih tidak direnggangkan
Jadi benarlah Jagat Suci ada bersama dalam serangan kali ini Bersamanya Nujum Surya Adiwaja bertanya
Wajah Puteri Gunung Ledang mula kebiru-biruan
Nafasnya tersekat-sekat
Dia mengangguk dengan penuh keperitan
Bermakna kita tidak boleh berlama-lama di sini Alauddin Nirnama
Alauddin dan Nirnama terus bergerak merapati Adiwaja dan Puteri Gunung Ledang
Cinta hatiku Teriakan Sultan Mahmud kedengaran
Dia berlari melepasi banyak tentera Semutar Putih untuk mendapatkan Puteri Gunung Ledang
Puteri Gunung Ledang bersusah payah mengangkat tangan mengacukannya ke arah Sultan Mahmud bagai meminta belas kasihan
Lepaskan dia Adiwaja
Dia boleh berubah dia boleh bertaubat Sultan Mahmud merayu
Puteri Gunung Ledang mengangguk-angguk pantas
Wajahnya semakin kebiru-biruan
Nirnama dan Alauddin saling berpandangan
Kemudian mereka sama-sama memandang Adiwaja
Tidak lama kemudian Adiwaja menghela nafas
Belitan lengan bajunya direnggangkan
Puteri Gunung Ledang menongkat tubuh dengan dua belah tangan sambil terbatuk-batuk
Peluang wajar diberikan
Adiwaja bersuara
Puteri Gunung Ledang memegang lehernya yang mula kemerah-merahan
Keperitan dirasai
Benar
Terima kasih
Terima kasih
Aku
Puteri itu memandang Sultan Mahmud
Sultan Mahmud memandang sang puteri dengan penuh syahdu
Nyata hatinya masih tidak dapat melepaskan diri daripada keinginan untuk memiliki Puteri Gunung Ledang
Aku berterima kasih akan kebodohanmu Puteri Gunung Ledang terus menepuk tanah
Tanah di situ bergegar hebat
Saat semua cuba menyeimbangkan diri Puteri Gunung Ledang menghilang serta-merta
Tetapi kemudian tubuhnya kembali berada di tempat yang sama
Dia sendiri terpinga-pinga
Kemudian matanya melihat Adiwaja seperti sedang membelit sesuatu dengan kain lengannya sementara Alauddin menalakan Taming Sari ke satu arah
Sekali lagi tempat itu diserbu bau hangit dan busuk yang kuat
Mata Sultan Mahmud berkelip-kelip
Jin yang membawa engkau ke hulu dan ke hilir dalam sekelip mata telah pun ditumpaskan
Memandangkan engkau tidak mengambil peluang untuk bertaubat
Adiwaja menalakan wajah ke arah Alauddin
Beta sebagai Sultan Semutar Putih menjatuhkan hukuman mati dengan sekalian nyawa yang berada di sini menjadi saksi Suara Alauddin memetir
Tidak  Puteri Gunung Ledang cuba mempertahankan diri tetapi tusukan Alauddin lebih pantas
Taming Sari menembusi wajah anggun sang puteri betul-betul di antara dua mata yang terbelalak
Kemudian keris itu ditariknya
Pancutan darah mengiringi
Puteri Gunung Ledang tumbang betul-betul di sisi Tuha
Sultan Mahmud terkaku
Bawa Adinda Mahmud pergi dari sini
Pasung dia di dalam istana sehingga dia kembali waras
Alauddin bersuara
Ampun tuanku  Sekumpulan tentera Semutar Putih bergerak mendapatkan Sultan Mahmud
Lelaki itu dibawa pergi walau dalam keadaan meronta-ronta
Alauddin dan Nirnama menghantar pemergian Sultan Mahmud dengan pandangan
Tuanku Alauddin
Nirnama mengangkat keris warisan Sultan Mansur dan memberikannya dengan penuh hormat kepada Alauddin menggunakan kedua-dua tangan
Alauddin mengangguk
Dia mencapai keris tersebut
Ampun tuanku Nirnama melaung sambil mengangkat sembah
Ampun tuanku Seluruh tentera Semutar Putih di sekeliling mereka turut mengangkat sembah
Adiwaja menunduk sedikit
Ampun tuanku
Pandangan Alauddin ditebar ke sekeliling
Wahai para tentera Semutar Putih di hadapan kalian terpampang akibat apabila kita tersasar dari landasan kebenaran
Maka jagalah hati dan diri kalian
Letakkanlah dunia di tangan bukan di hati
Sekarang musuh sedang menggegarkan sempadan
Bersiaplah kalian segera
Beta akan bersama kalian
Kita akan bersama-sama menentang musuh di sempadan
Allahu akbar Adiwaja melaung sekuat hati
Allahu akbar Allahu akbar Allahu akbar  Bergegar halaman Istana Semutar Putih dengan bentakan tersebut
Tentera-tentera Semutar Putih pantas bergerak dalam barisan teratur meninggalkan kawasan itu
Meninggalkan Alauddin Nirnama dan Adiwaja bersama mayat-mayat yang bergelimpangan
Sekumpulan tentera Semutar Putih kekal berada di situ untuk membantu mereka bertiga mengumpulkan mayat-mayat tersebut
Jika dibiarkan terlalu lama mayat-mayat ini akan merosakkan halaman istana
Alauddin memandang Nirnama
Mulai hari ini beta amanahkah keris ini kepadamu Nirnama
Dia menyerahkan Taming Sari yang bersarung
Patik pacal yang hina menerimanya dengan penuh merendah diri tuanku
Nirnama mencapai keris tersebut dengan penuh takzim
Kemudian mereka berdua memandang ke arah Adiwaja
Adiwaja menalakan pandangan kepada Tuha seakan-akan dia dapat melihat mayat tersebut
Tidak ada bicara keluar dari mulutnya
Guru Adiwaja menggeleng
Tidak ada apa-apa
Semoga inilah peringatan buat kita
Bahawa hati kita ini berbolak-balik
Janganlah kita angkuh dengan keadaan kita hari ini
Berkemungkinan esok lusa kita pula teruji dan berubah
Naudzubillahi min dzaalik
Alauddin dan Nirnama serentak bersuara
Ayuh
Kita berhadapan dengan Jagat Suci
Adiwaja berpaling
Ayuh   Tiga batang anak panah meluncur laju membelah udara melepasi banyak kepala dan tubuh tentera di medan pertempuran
Sehingga wajah Jagat Suci terpapar di hujung mata anak-anak panah tersebut
Ketiga-tiga anak panah itu terhenti di tengah-tengah udara
Tidak lagi dapat meneruskan tujahan
Jagat Suci sekadar mengangkat tangan
Di sekelilingnya sekumpulan tentera Semutar Putih memerhati dengan penuh takjub
Laksamana Semutar Putih engkau telah kehabisan anak panah bukan Jagat Suci meninggikan sedikit suaranya
Tentera Semutar Putih yang mengelilingi Jagat Suci membuka ruang mempamerkan Kasturi yang sedang melangkah ke hadapan
Medan pertempuran gempita dengan teriakan para tentera
Tentera Semutar Putih masih bertungkus lumus cuba bertahan sebaik mungkin menghadap tentera bergajah tentera berkuda dan tentera pejalan kaki Indera Kayangan
Pada masa yang sama barisan mereka terus dirobek-robekkan oleh perempuan tua yang hadir bersama Jagat Suci
Ahli sihir itu berada jauh dari Jagat Suci mempamerkan kemampuan sihirnya yang telah membunuh banyak tentera Semutar Putih
Tidakkah engkau tahu bahawa usaha engkau hanyalah sia-sia Jagat Suci menjatuhkan tangan
Terus tiga anak panah tadi jatuh ke bumi
Di sekitar kaki Jagat Suci lantai bumi dipenuhi anak panah yang semenjak tadi dilancarkan oleh Kasturi
Bersama-samanya kelihatan banyak jenis senjata kepala tentera yang terputus dari jasad dan mayat-mayat yang bergelimpangan
Kasturi tersenyum
Ini pertama kali dia bersemuka dengan Jagat Suci
Tiada usaha yang sia-sia dalam agamaku wahai Jagat pemerintah Indera Kayangan
Jagat Suci ketawa lagi
Seluruh agamamu merupakan satu kesia-siaan
Tidakkah engkau perhatikan keadaan sekarang Lihat sekelilingmu  Kasturi tidak menuruti saranan Jagat Suci tetapi tentera-tentera Semutar Putih di situ memandang sekeliling
Memerhatikan rakan mereka dibantai di sana-sini
Jika ada yang menyatakan kepada mereka bahawa mereka mungkin akan menang pada hari ini sudah pasti mereka akan menyatakan bahawa orang itu gila
Tidak sia-sia kerana kalangan kami yang gugur akan hidup di sisi Tuhan kami dan diberikan rezeki
Ah kata-kata penyejuk hati
Jika demikian mengapa tidak engkau mati sahaja Jagat Suci mengangkat tangan dan mengepal telapaknya
Tiba-tiba Kasturi merasakan tubuhnya bagai diangkat
Dia terapung-apung
Jagat Suci menarik tangan
Terus tubuh Kasturi melayang ke arahnya
Laksamana Tentera Semutar Putih terkejut
Kelam-kabut Kasturi mencapai hulu kerisnya
Namun tubuhnya melayang lebih pantas
Dia dapat melihat Jagat Suci mahu menggerakkan tangan dengan gerakan yang telah menebas banyak kepala pejuang Semutar Putih
Pergilah engkau kepada Tuhanmu dan berseronoklah engkau dengan rezeki-Nya
Jagat Suci tertawa dan mula menggerakkan tangan
Jagat  Pergerakan Jagat Suci terhenti
Teriakan itu membuatkan dia menoleh
Seorang perempuan yang bertudung litup menyerbu ke arahnya
Perempuan itu melompat dari seekor kuda
Di belakangnya kelihatan segerombolan tentera berpakaian berbeza daripada kebiasaan tentera Semutar Putih
Gerombolan tentera itu berpecah dan mula merempuh barisan tentera Indera Kayangan
Srikandi yang sedang melayang itu terus mendepakan kedua-dua belah tangan melepaskan puluhan jarum kecil yang hampir sahaja tidak terlihat dek mata kasar
Jagat Suci serta-merta menggerak-gerakkan tangan
Kasturi jatuh secara tiba-tiba manakala jarum-jarum yang dilancarkan srikandi tadi terapung-apung di udara
Kasturi tidak mengambil lebih masa menghunus keris di pinggangnya dan menyerbu Jagat Suci
Tetapi dengan pantas Jagat Suci memutarkan tubuh menghantar jarum-jarum tadi bertebaran ke serata tempat
Srikandi yang sedang melayang terpaksa memutarkan tubuh mengelak jarum-jarum tersebut daripada mengenai bahagian tubuhnya yang tidak berzirah
Kasturi pula kucar-kacir mempertahankan diri dengan kerisnya
Jagat Suci menggeleng
Siapa gerangan engkau srikandi Terlalu gopoh menempah maut
Aku Cik Siti Cendana Wan Kembang dari Sekebun Serendah Cendana bersuara sambil perlahan-lahan menggayakan selendangnya
Hujung selendang itu diikat dengan cucuk sanggul dari kepalanya
Mata Jagat Suci membesar
Sekebun Serendah Bukankah aku telah menghapuskan segalanya di sana  Sebahagian kami berjaya melarikan diri dan bersembunyi selama ini
Jagat Suci ketawa besar
Bagaikan tikus  Cendana mengetap geraham
Hari ini engkau akan tumbang sialan Dia terus menerkam
Kasturi menoleh ke belakang memandang tentera Semutar Putih yang masih berkumpul di situ
Kalian pergi dari sini
Bantu di kawasan lain
Aku dan Cik Cendana akan menguruskan Jagat Suci
Berkumpul di sini tiada maknanya  Menurut perintah laksamana Tentera Semutar Putih di situ bertempiaran
Kasturi kembali memandang Jagat Suci
Cendana bertungkus lumus menghayun selendang
Jagat Suci langsung tidak mengelak
Dia hanya menggerak kedua-dua tangan dan serangan-serangan Cendana langsung tidak menyentuhnya
Ah Silat Seri Pelanduk
Silat para pendekar senyap
Teringat pula aku saat kejatuhan Sekebun Serendah
Kalian merupakan pendekar-pendekar yang bertarung menggunakan senjata-senjata halus
Menggunakan kelebihan hutan bagi mengelabui pandangan musuh
Jagat Suci terus tertawa dengan tangan pantas bergerak-gerak
Selendang Cendana langsung tidak dapat menyentuh tubuhnya
Ya
Dengan itu juga engkau akan ditumbangkan
Jagat Suci semakin galak ketawa
Dulu kalian beramai-ramai tidak mampu menumbangkan kesaktianku
Apatah lagi hari ini engkau keseorangan wahai srikandi  Selendang Cendana terus ditangkap oleh Jagat
Tetapi baru sahaja Jagat Suci mahu menarik selendang itu membawa tubuh Cendana kepadanya Kasturi menerpa pantas
Keris sudah terhunus tinggal dirodokkan sahaja ke wajah Jagat Suci
Jagat Suci tersengih
Dia tidak bertahan
Tindakan itu diteruskan
Dia membiarkan keris Kasturi bertembung dengan dahinya sementara Cendana melayang ke arahnya dan leher srikandi itu jatuh ke dalam cengkaman tangannya
Mata Kasturi dan Cendana sama-sama terbeliak
Keris Kasturi langsung tidak melukakan Jagat Suci apatah lagi hendak menembusi tengkoraknya
Jagat Suci ketawa berdekah-dekah
Apakah kalian tidak mendengar khabar bahawa aku ini kebal lagi sakti Terus tangannya bergerak pantas
Darah memercik sambil Kasturi dan Cendana sama-sama terpelanting ke belakang
Zirah Cendana rabak demikian juga Kasturi
Tubuh mereka sama-sama menerima kecederaan yang besar
Mujur Jagat Suci tidak menyasarkan kepala mereka untuk menjadi mangsa
Nyeri kesakitan menjalari tubuh mereka berdua
Dalam masa yang sebentar menang kalah antara mereka bagai sudah diputuskan
Jagat Suci mendepakan tangan sambil terus ketawa
Jelas angkuh dengan kekuatannya
Apa harapan yang kalian ada sebenarnya Tuhan yang tidak terlihat Akulah Tuhan kalian yang sebenar-benarnya Tawanya semakin kuat sehingga membingitkan telinga
Jika engkau kebal mengapa engkau perlu bertahan dan menghalang serangan-serangan sebelum ini daripada mengenaimu Kasturi mengerutkan dahi
Untuk memberikan kalian harapan
Membuatkan kalian menyangka kalian ada peluang untuk mencederakan aku
Jagat Suci tersengih
Cendana mengetap geraham
Terasa dirinya dipermain-mainkan
Sekarang apakah kalian bersedia untuk bertemu dengan maut Jagat Suci melangkah setapak demi setapak merapati mereka berdua
Cendana dan Kasturi saling berpandangan
Kedua-duanya mengumpul kekuatan dan semangat kembali bangkit
Biar berputih tulang jangan berputih mata  Kami akan berjuang sehingga ke titisan darah yang terakhir  Jagat Suci ketawa
Bagus bagus
Sekarang mampus  Dia menggerakkan tangan
Tetapi kemudian gerakan itu terhenti akibat tempikan yang teramat kuat
Allahu akbar Allahu akbar Allahu akbar  Bumi bagai dilanda gempa
Perhatian Jagat Suci jauh melepasi Kasturi dan Cendana di hadapannya
Dia melihat tentera Semutar Putih bagaikan mendapat semangat baharu beramai-ramai menyerbu ke arah tentera Indera Kayangan
Segerombolan tentera berkuda Semutar Putih dilihat baru tiba dan mengetuai serangan itu
Matanya setajam helang
Celaka
Nirnama Cendana melihat salah seorang yang menunggang kuda tersebut
Kakanda Jebat Kasturi melihat Jebat di sisi Nirnama
Bersama-sama mereka adalah Alauddin dan Adiwaja
Di belakang segerombolan tentera berkuda Semutar Putih merempuh barisan tentera Indera Kayangan
Jagat Suci mendengus kasar
Jebat dan Alauddin terus memimpin tentera Semutar Putih menentang pasukan Indera Kayangan
Manakala Nirnama dan Adiwaja sama-sama turun di sisi Cendana dan Kasturi
Apakah engkau cedera parah Nirnama bergerak ke arah Cendana
Melihat zirah Cendana rabak membuatkan risau menyerbu jiwa
Cendana menggeleng
Hanya menyentuh permukaan
Tidak ada apa-apa
Nirnama menarik nafas lega
Dia memandang Kasturi
Laksamana itu menggeleng tanda dia juga tidak ada apa-apa
Engkau pula bagaimana Apakah ini Cendana memerhatikan Nirnama yang tidak berbaju dan bahagian bawah rusuknya yang kehitaman
Tuha dan Puteri Gunung Ledang telah tumbang
Usai sahaja pertempuran kami pantas ke mari
Sempat menyaingi Kakanda Jebat yang telah bergerak terlebih dahulu
Adiwaja Jagat Suci mengepal kedua-dua penumbuk sambil menderam
Jagat
Akhirnya kita bertemu kembali
Bagaimana hidup sebagai orang cacat  Alhamdulillah
Adiwaja tenang sahaja membuatkan Jagat Suci bertambah berang
Nirnama mara
Bagaikan menawarkan diri untuk bertarung dengan Jagat Suci
Engkau
Jagat Suci memandang tajam lelaki berparut di hadapannya
Daripada perawakan Nirnama dan parut pada pipinya dia menyedari sesuatu
Engkaulah Nirnama yang sering didendangkan oleh jelata itu
Yang mengganggu usahaku di Kerajaan Serawa yang menumbangkan Wilayah Ujong
Nirnama mengangguk
Hari ini dengan izin Allah aku akan menumbangkan engkau
Bibir Nirnama mula terkumat-kamit
Sebentar
Adiwaja bergerak melepasi Nirnama
Engkau sudah kelelahan Nirnama
Tambah dengan kecederaan-kecederaanmu
Jika engkau bertarung dengan Jagat berkemungkinan engkau hanya akan tewas
Adiwaja bersuara perlahan
Nirnama diam
Tidak dapat menafikan hakikat tersebut
Tetapi guru bukankah aku
Jauh di dalam hatinya ada bisikan yang meminta Nirnama memberontak
Bayangan kuburan di Perkampungan Gapura nan terbentang luas bagai terpapar di dalam benaknya
Bara dendam yang disangka telah lama padam bagai mahu kembali membara
Dialah yang sepatutnya berhadapan dengan Jagat Suci sekarang
Dialah yang wajar menamatkan nyawa pemerintah Indera Kayangan itu
Astaghfirullah
Nirnama cuba menyah bisikan-bisikan tersebut
Ada baiknya kalian cuba mengurangkan kekuatan Indera Kayangan dengan berhadapan Nujum Surya di sana
Setiap saat dia menumbangkan lebih ramai tentera kita
Adiwaja menalakan pandangan ke satu arah
Pada hujung arah itu perempuan tua yang hadir bersama-sama Jagat Suci kelihatan galak menumbangkan barisan demi barisan tentera Semutar Putih
Aku akan berhadapan dengan Jagat Suci di sini
Nirnama Cendana dan Kasturi saling berpandangan sebelum mengangguk setuju
Mereka berdua perlahan-lahan beransur
Hati-hati guru
Setelah nujum itu ditewaskan aku akan segera kembali ke mari membantumu
Adiwaja mengangguk
Allah bersamaku
Jagat Suci ketawa berdekah-dekah
Berhadapan dengan engkau si kudung yang buta Apakah engkau lupa bagaimana aku merentap semua itu darimu  Hari ini akan berbeza
Kalian tidak akan dapat menumbangkan aku
Kalian hanya manusia biasa  Jagat Suci mendepangkan kedua-dua belah tangan
Engkau juga hanya manusia biasa Jagat Adiwaja mengacukan keris ke arah pemerintah Indera Kayangan itu
Mereka berdua berada di tengah-tengah belantara
Tidak jauh dari belantara ini peperangan besar sedang berlaku antara tentera Kerajaan-Kerajaan Semenanjung dan Kerajaan Indera Kayangan
Semutar Putih Gangga Negara dan Sekebun Serendah membentuk gabungan bagi mengekang usaha Indera Kayangan yang mahu menguasai seluruh Tanah Semenanjung
Kalian fikir dengan membawa aku jauh dari tenteraku aku tidak berani mengekori kalian Hari ini aku berazam kalian wajar dihapuskan
Sudah banyak kali kalian menjadi makar dalam usahaku membawa kemakmuran buat seluruh Semenanjung Pandangan Jagat Suci dilayarkan ke satu arah
Di situ berdiri Sultan Mansur
Juga sedang mengalunkan kerisnya di hadapan wajah tanda bersiaga untuk menyerang pada bila-bila masa
Mereka berdua telah menyerbu barisan tentera Indera Kayangan dengan garang dan terus menyerang Jagat Suci tetapi kemudian melarikan diri ke belantara ini
Jagat Suci mengejar mereka hingga ke mari
Engkau asalnya pemimpin yang kami hormati
Tetapi setiap pemimpin sampai masa perlu pergi
Percayakan pewarisnya dengan baik
Bukannya berterusan mahu mengawal segala
Engkau bukan sahaja berbuat demikian terhadap pemerintahan Indera Kayangan engkau mahu melakukan hal yang sama kepada Tanah Semenanjung
Giliran engkau menjadi ketua kami membuatkan engkau gila kuasa Sultan Mansur membentak
Kerana mataku telah terbuka akan ruang dan peluang untuk tanah yang mulia ini
Aku hanya mahukan yang terbaik buat tanah air ini
Mata Jagat Suci menjegil
Adiwaja menggeleng
Yang terbaik itu boleh dicapai oleh orang selepasmu Jagat
Tetapi engkau tamakkan kemasyhuran
Sanjungan orang semasa pemerintahanmu membuatkan engkau fikir engkau sahaja yang layak memimpin
Maka apabila tiba saatnya engkau perlu ditukar engkau enggan
Bahkan apabila usiamu sudah di penghujung engkau tetap tidak mahu menyerahkan takhta
Itu ketika aku tidak berkeupayaan
Sekarang aku sudah dikurniakan kesaktian dari kayangan
Lihat Jagat Suci menepuk-nepuk dadanya
Dia yang bertubuh tegap walau tidaklah terlalu sasa tinggi muda rupawan dengan rambut panjang halus berwarna putih melepasi bahu
Aku bukan lagi orang tua lemah seperti sebelum ini
Dia ketawa
Ya itulah bukti betapa engkau telah tersesat Jagat
Begitu sekali engkau tidak mahu menyerahkan kuasa mempercayai bahawa orang lain boleh memimpin sehingga engkau tergamak mengamalkan sihir Sultan Mansur meludah ke tanah
Ini juga satu usaha
Hanya di tanganku Tanah Semenanjung makmur dan terus menjadi tanah yang diberkati
Selama ini akulah yang memacu Tanah Semenanjung hingga tahapnya hari ini  Ya sehingga engkau menjadi gila kuasa dan mahu menundukkan semua di bawah telunjuk engkau
Kesatuan antara Kerajaan-Kerajaan Semenanjung berdiri di atas kepercayaan sesama kita
Setiap pemerintah kerajaan akan diberi peluang menjadi Yang Di-Pertuan Agong bagi Tanah Semenanjung selama sedekad
Kemudian akan ditukar bergilir dengan kerajaan yang lain
Bersama-sama kita bangunkan tanah ini
Tetapi engkau tidak mahu bersatu
Engkau mahu kami semua tunduk kepada telunjukmu Sultan Mansur meninggikan suara
Jagat Suci mendengus
Kalian hanya tidak mahu menerima bahawa kepimpinanku adalah apa yang terbaik untuk tanah ini
Kalian hakikatnya ialah penghalang bagi kemajuan Tanah Semenanjung
Terutama engkau Sultan Mansur
Engkau yang membuatkan Sekebun Serendah dan Gangga Negara bertindak membelakangi aku
Padahal mereka telah bersetuju untuk bersatu denganku  Sultan Mansur menggeleng
Mereka bukan bersetuju denganmu kerana hormat
Mereka bersetuju kerana takut
Aku hanya membuka mata mereka
Kami tidak gentar
Kami hanya takut kepada Allah  Jika Allah yang kalian percaya itu wujud aku sudah pasti tidak akan mendapat kebolehan seperti hari ini
Jagat Suci tersengih sambil mendepakan tangan
Jelas angkuh dan bongkak sekali
Ayuh kita tamatkan pertarungan ini
Bagus juga sebenarnya kalian bergabung dan berhadapan dengan tenteraku serentak
Bolehlah seluruh kerajaan lain bersama kerajaan kalian terhapus dalam satu masa sahaja
Jangan angkuh Jagat
Bilangan kami jauh lebih banyak berbanding Indera Kayangan Adiwaja bersuara
Jagat Suci ketawa
Ya
Sebab itu aku mahu tamatkan pertarungan kita seberapa cepat
Apabila aku kembali dan mempamerkan kesaktianku di atas mayat kalian berdua aku amat yakin kerajaan-kerajaan lain akan tunduk
Tawanya surut sebelum pandangan Jagat Suci bertukar tajam
Ayuh  Jagat Suci memecut ke arah Sultan Mansur
Adiwaja pantas memintas
Bahu Jagat Suci sempat dicapainya
Pantas pemerintah Indera Kayangan itu berpaling dan melancarkan tumbukan deras ke rusuk Adiwaja
Tumbukan itu penuh kuasa sehingga angin berderu-deru turut menampar tubuh Adiwaja mengakibatkan dia terseret beberapa depa sambil memuntahkan darah
Sultan Mansur meluru ke arah Jagat Suci dan menusuk kerisnya ke belakang lelaki itu
Tetapi keris itu hanya mengoyakkan pakaian Jagat Suci tidak menembusi kulitnya
Pemerintah Indera Kayangan itu ketawa
Seraya berpaling dia terus mencengkam leher Sultan Mansur
Engkau yang pertama sekali akan mampus  Jagat Suci mengepal tangan kanan membuatkan Sultan Mansur tercekik
Tetapi Adiwaja muncul dan menyepak tangan tersebut
Cengkaman Jagat Suci terlepas
Sultan Mansur jatuh ke bumi dan terbatuk-batuk sambil memegang leher
Adapun Adiwaja dia terus berputar di atas udara dan melancarkan tendangan ke dada Jagat Suci
Tendangan itu turut menghasilkan kesan yang sama seperti tumbukan Jagat Suci tadi
Angin berderu mengiringi ditambah dengan kekuatan serangan yang sememangnya tinggi Jagat Suci terundur beberapa depa dengan kaki terseret di atas tanah
Matanya membesar tetapi kemudian bibirnya meleretkan senyuman
Tidak sangka engkau sudi belajar daripada aku ya
Jagat Suci menyapu dada
Jelas dia tidak tercedera
Adiwaja sudah mendarat dan terus bersiaga
Silat Tanpa Nama
Mengabaikan segala jenis gaya yang berbeza dalam medan persilatan
Kembali kepada asal
Seni menyerang dan bertahan
Kembali bersatu dengan alam
Kembali bersatu dengan tubuh
Mengeluarkan kekuatan manusia hingga ke batasan kemampuan tubuh
Senyuman Jagat Suci melebar
Dialah yang mencipta silat tersebut dan memang terkenal akannya ketika dia pada penghujung kemudaannya
Dia tidak pernah mengajarkan silat itu kepada sesiapa
Ramai yang telah cuba menirunya namun tidak berjaya
Bagaimana engkau dapat mempelajarinya  Aku memahami intipatinya
Maka aku kembali kepada asal silat itu sendiri
Namun bukan bagai yang engkau sebutkan
Silat yang aku faham adalah Seni Latih Taqwa
Kekuatan diri yang muncul hasil keinginan untuk bertubuh sihat dan perkasa bagi menjadikan diri hamba-Nya yang lebih cergas mampu beribadah dan layak sebagai khalifah-Nya
Jagat Suci ketawa dan menggeleng
Seni Latih Taqwa Merepek
Silat adalah seni pembunuh yang ampuh
Kita memperkasakan diri dengannya untuk menjadi yang terhebat di atas muka bumi  Maka di situ kita berbeza Jagat
Adiwaja memandang ke arah Sultan Mansur
Matanya mengenyit menghantar isyarat
Sultan Mansur berlari ke belantara yang lebih dalam
Kalian tidak boleh mengalahkan aku maka bercadang hendak menyelamatkan diri  Jagat Suci tidak mahu membenarkan itu berlaku
Dia memecut pantas
Hampir sahaja Adiwaja terlepas pemerintah Indera Kayangan tersebut
Namun apabila Jagat Suci melepasi Adiwaja Laksamana Utama Semutar Putih itu sempat menerpa ke arahnya
Kedua-duanya bergulingan di atas tanah
Hendak berapa kali baru engkau faham bahawa engkau tidak akan dapat menewaskan aku Jagat Suci berada di atas Adiwaja
Dia mendepangkan tangan bagai menjemput Adiwaja menyerangnya
Adiwaja mengambil peluang ini dengan menujah kerisnya ke wajah Jagat Suci
Lebih tepat ke mata kanan pemerintah Indera Kayangan tersebut
Tanpa disangka-sangka Jagat Suci menundukkan kepala dan melawan tujahan itu dengan matanya
Keris pada tangan Adiwaja bergegar hebat
Bilahnya betul-betul menyentuh mata Jagat Suci tetapi tidak dapat menembusi pancaindera tersebut
Jagat Suci ketawa besar
Puas hati  Adiwaja tidak mengalah
Dia mencuba lagi
Berkali-kali dia menusuk mata Jagat Suci sepenuh tenaga
Tetap tidak berjaya
Pada kali seterusnya dahi Jagat Suci pula bertembung dengan kerisnya
Keris Adiwaja terus pecah berderai bagaikan kaca
Tersentak Adiwaja
Terus Jagat Suci mencapai kepala Adiwaja
Mata dibalas mata  Tanpa menanti Jagat Suci terus mencungkil kedua-dua mata Adiwaja
Laksamana Utama Semutar Putih itu menjerit penuh kesakitan
Darah mula mengalir dari dua lubang matanya itu
Engkau mahu menjadi perwira yang menyelamatkan sultannya tetapi ini hanya pengorbanan yang sia-sia Adiwaja
Aku akan dapat mengejarnya sebentar lagi
Jagat Suci ketawa
Jangan risau
Engkau tidak akan kubunuh
Engkau akan aku biarkan hidup
Tetapi melarat dengan kekurangan penuh derita  Dua belah tangan Jagat Suci mendapati kedua-dua tangan Adiwaja
Senyumannya melebar
Engkau akan bertemu dengan Tuhanmu dalam keadaan buta dan kudung  Kedua-dua belah tangan Adiwaja direntapnya sekuat hati sehingga tercabut
Adiwaja menjerit lebih kuat
Tulang Adiwaja patah
Dari bawah bahu lengannya koyak dan tertanggal
Darah memancut-mancut
Nafas Adiwaja turun naik
Wajahnya dibasahi keringat bagaikan dia baru mendaki gunung yang tinggi
Jagat Suci mencampakkan kedua-dua anggota tubuh itu jauh ke dalam belantara
Mungkin jasa terakhirmu ialah memberi makan haiwan di belantara ini Jagat Suci bangkit
Sekuat hati dia menendang Adiwaja
Terpelanting tubuh Laksamana Utama Semutar Putih itu beberapa depa sebelum terseret beberapa depa lagi
Adiwaja memuntahkan darah
Jagat Suci ketawa dan terus membuka langkah
Dia melihat Sultan Mansur terjeda
Dia berada beberapa depa di hadapan Adiwaja
Mengapa engkau tidak terus menghilangkan diri Apakah engkau tahu bahawa engkau tidak akan dapat mengubah nasibmu Jagat Suci meninggikan suara
Senyumannya lebar
Sultan Mansur dilihat berwajah serba tidak kena seperti katak ditimpa kemarau
Sesekali memandang Adiwaja sesekali memandang Jagat Suci
Jangan risau Sultan Mansur
Engkau tidak akan aku seksa sedemikian rupa
Engkau akan aku bunuh serta-merta
Kemudian mayatmu akan kujulang tinggi melemahkan semangat sekalian tentera kesatuan Kerajaan-Kerajaan Semenanjung
Jagat Suci melangkah ke arah Sultan Mansur
Sultan Mansur bagai terkaku
Tidak berganjak
Setelah beberapa langkah tiba-tiba tanah yang dipijak Jagat Suci merekah
Belum sempat berbuat apa-apa dia terjerumus ke dalam sebuah lubang besar lagi dalam
Di dasar lubang tersebut Jagat Suci dapat melihat dirinya sedang berdiri di atas sebuah kotak besi sederhana besar berbentuk segi empat dan di sekelilingnya pagar dengan lubang berpetak-petak
Dia mendongak
Muslihat apakah ini  Jagat Suci berusaha melompat naik
Segera kakinya diletakkan di atas salah satu pagar tersebut
Sekarang tuanku Adiwaja menjerit mengenepikan segala nyeri yang menjalar
Sultan Mansur memutuskan beberapa tali yang tersembunyi di sebalik pokok berhampiran tempat dia berdiri
Sebuah penutup besi yang jelas amat berat menjunam dari atas
Jagat Suci segera mendepakan kaki dan menahan penutup besi itu daripada jatuh dengan sempurna
Namun penutup besi itu terlalu berat
Hatta untuk dirinya
Apakah ini  Sultan Mansur berdiri di tebing lubang tersebut
Adiwaja pula menggagahkan diri mengengsot ke tebing yang sama
Walau tidak lagi dapat melihat wajah Adiwaja ditala ke bawah
Sultan Mansur sedang menatap atas penutup besi tersebut
Jagat Suci masih berusaha untuk penutup besi itu tidak betul-betul jatuh dan memenjarakannya
Itulah penjaramu Jagat
Besi berketebalan dua hasta dari segenap arah
Walau apa pun kesaktianmu engkau tidak akan mampu terlepas dari penjara itu
Tambah pula engkau bukanlah sakti
Engkau hakikatnya pengamal sihir yang mendapatkan bantuan jin  Apa engkau fikir aku tidak akan mampu melepaskan diri Akan ada jin yang mampu membawa aku dari satu tempat ke satu tempat dalam sekelip mata sahaja  Sekarang engkau tidak bersama jin itu bukan Sultan Mansur melaung
Jagat Suci terdiam
Kami mengetahui kerana kami mengkaji kekuatan engkau terlebih dahulu Jagat  Adiwaja terbatuk-batuk memuntahkan darah
Sultan Mansur membantu Adiwaja untuk bangkit kembali
Setiap pertunjukan engkau dalam mempamerkan kesaktianmu menyakinkan orang ramai agar tunduk kepadamu kami perhatikan dan ambil perhatian
Jin bukanlah makhluk ajaib
Mereka ada batasan tersendiri
Seorang manusia tidak akan mampu bekerjasama dengan terlalu banyak jin serentak
Engkau ada jin yang menjaga kemudaanmu engkau ada jin yang memberikan engkau kekebalan
Engkau ada jin yang mampu memberikan engkau kekuatan luar biasa dan mampu membelah angin
Tiga jin tersebut bukan jin biasa-biasa
Engkau tidak punya jin lain untuk membantumu sekarang
Sultan Mansur menambah
Dan sehebat mana jin yang memberikan engkau kekuatan dia tidak akan dapat membantu engkau memusnahkan penjara ini atau mengangkat penutup itu selama-lamanya
Ya Jagat
Adiwaja terbatuk-batuk lagi
Besi penjara itu diperbuat daripada 23 jenis besi dari serata dunia
Keutuhannya tiada tandingan di atas muka bumi ini  Celaka Jagat Suci menderam
Dia masih berusaha untuk menghalang dirinya daripada terpenjara
Tetapi benar bagai dikatakan oleh Sultan Mansur dia tidak mampu untuk selama-lamanya mengangkat penutup besi yang sedang menghempapnya kini
Engkau tewas bukan kerana engkau lebih lemah berbanding kami
Tetapi kerana engkau angkuh dan bongkak
Sebagaimana Iblis tersingkir dari syurga kerana keangkuhannya engkau kami singkirkan kerana keangkuhanmu Sultan Mansur memandang Adiwaja
Adiwaja mengangguk
Dengan nama Allah Yang Maha Berkuasa terpasunglah dikau  Adiwaja dan Sultan Mansur sama-sama melompat ke bawah memijak penutup besi tersebut menambahkan lagi beratnya membuatkan Jagat Suci tidak lagi mampu untuk menampungnya
Jagat Suci lantas terduduk dan penjara itu pun terkatup
Kurang ajar
Aku akan terlepas jua satu hari kelak
Jangan kalian fikir ini pengakhiran aku  Sekurang-kurangnya buat masa ini makar engkau terhenti
Sultan Mansur bersuara
Adiwaja terjelepok di atas lubang itu
Dia kehilangan banyak darah
Pantas Sultan Mansur mendapatkannya
Adiwaja   Tiada perancangan licik untuk memerangkapku hari ini  Jagat Suci memandang lelaki buta di hadapannya dengan senyuman sinis
Kecamuk peperangan bagaikan tidak mengenai mereka berdua
Semua di sekeliling mereka sibuk bertarung demi kemenangan masing-masing
Adiwaja mengukir senyuman dan menggeleng
Hari ini aku datang untuk membuka mata semua
Membuka mata semua  Bahawa engkau hanyalah manusia biasa
Jagat Suci ketawa terbahak-bahak
Kalian tidak dapat membunuhku selama ini hanya mampu memasungku
Itu saat kalian punya kesatuan yang tinggi
Sekarang tiada lagi Gangga Negara tiada lagi Sekebun Serendah
Ramai sudah mengakui kesaktianku dan mula mengikuti gaya hidupku
Aku pula telah membina hubungan lebih erat dengan Segenting Kra
Dengan kekuatan dan kesaktianku aku nyata jauh berkelebihan berbanding kalian
Senyuman Adiwaja melebar
Kerana itulah aku hadir di sini
Memecahkan sihir yang engkau katakan sakti
Melihat Adiwaja bagai tidak terkesan dengan dirinya Jagat Suci mendengus
Aku jauh lebih berkuasa berbanding dahulu  Angin berderu-deru mengelilingi Jagat Suci
Dia perlahan-lahan terapung dari tanah
Semakin lama semakin tinggi
Tentera Semutar Putih dan tentera Indera Kayangan yang bertempur berhampiran tempat itu berhenti bertarung akibat terpana dengan apa yang sedang dipamerkan oleh Jagat Suci
Keadaan itu membuatkan Jagat Suci bertambah bongkak
Dia tersenyum lebar
Namun senyumannya terganggu apabila dia melihat Adiwaja masih tersenyum
Gigi putih orang tua itu kelihatan jelas
Hatinya bagai ditoreh sembilu
Mungkin engkau tidak melihat dengan matamu membuatkan engkau tidak tahu betapa menggerunkan kekuatanku ini
Adiwaja tertawa dan menggeleng
Sekiranya aku dikurniakan penglihatan sekali pun aku tetap tidak akan gerun
Aku tahu benar sumber kekuatan engkau Jagat
Apa sahaja kelebihan yang engkau ada adalah hasil kerjasama engkau dengan jin-jin yang bersekongkol
Itu bukan kesaktian
Itu hanyalah sihir  Dapat menundukkan jin-jin itulah kesaktian Jagat Suci membentak
Adiwaja ketawa lebih kuat dan terus menggeleng
Engkau tahu itu satu penipuan
Sudah
Engkau akan mampus hari ini  Jagat Suci terbang ke arah Adiwaja
Apabila sampai sekitar dua depa dari Adiwaja dia terus menggerak-gerakkan tangan
Adiwaja pula bagaikan dapat membaca pergerakan Jagat Suci terus melompat-lompat bagaikan mengelak sesuatu padahal Jagat Suci tidak berada rapat dengannya
Tanpa dijangka sesiapa tanah tempat Adiwaja berpijak seperti terbelah-belah sedang dia mengelak semua itu
Mata Jagat Suci terbeliak
Bagaimana
Senyuman Adiwaja tidak lekang
Aku wajar berterima kasih kepadamu Jagat
Engkau mencacatkan aku adalah hadiah terbaik buat kehidupanku
Jagat Suci mengerutkan dahi
Bagaikan dapat membaca riak wajah musuh Adiwaja menyambung bicara
Apabila aku buta dan kudung beberapa purnama terawal itu memang tempoh yang sangat menyeksakan
Beberapa kali juga hadir kepadaku perasaan untuk tidak mahu meneruskan lagi hidup ini
Mujur imanku sering berbicara menyelamatkan aku
Bila aku membuat keputusan untuk mengembara meuntut ilmu agar lebih faham akan agama ketika itu aku mula merasakan kegelapan hidupku memberikan aku ruang untuk lebih berbicara dengan jiwaku menikmati ibadah-ibadahku dan benar-benar menghayati hubungan dengan Tuhanku
Jadi  Aku kembali belajar akan agamaku dan menghayati silatku sambil mendalami dunia ini dengan lebih terperinci
Sehingga aku dapat mencapai tahap yang jarang-jarang mampu dicapai oleh manusia
Bukan kerana kesaktian tetapi kerana keadaanku
Aku telah memanfaatkan apa yang aku ada deria bau dengar dan sentuh sehingga ke tahapnya yang tertinggi
Sehingga satu tahap aku mampu merasai kehadiran makhluk-makhluk lain
Haiwan tumbuhan dan juga jin
Wajah Adiwaja tertala tepat ke arah Jagat Suci yang sedang terapung
Ini membuatkan Jagat Suci tersentak
Engkau dikelilingi lima ekor jin
Seekor jin membantumu untuk terapung dan terbang
Seekor jin bersiap sedia untuk membawa engkau ke mana-mana engkau hajati
Seekor jin untuk kekebalanmu
Seekor jin untuk menambah kekuatan dan membantu seranganmu
Jin paling besar adalah jin yang menjaga kemudaanmu
Engkau mengupah mereka ini dengan darah manusia bukan Darah gadis sunti  Mata Jagat Suci membulat
Bagaimana
Mereka ini jin-jin yang telah berusia
Tidak mudah ditakutkan oleh ayat-ayat al-Quran
Tetapi mereka boleh dibunuh
Sebagaimana manusia jin tidak kekal abadi dan boleh mati
Apakah engkau berkata engkau mampu untuk membunuh semua jin ini  Adiwaja ketawa dan menggeleng
Aku tidaklah sehebat itu
Aku seorang buta yang kudung kedua-dua tangannya
Kemampuanku terbatas
Tetapi Jagat Suci hari ini sekurang-kurangnya aku akan membunuh salah satu jin itu
Apa pendapat engkau  Jagat Suci bagai terpana
Dia hairan dengan keyakinan Adiwaja
Tidak lama kemudian dia mula menyertai tawa Adiwaja
Perlahan-lahan kedua-dua mereka ketawa dengan lebih kuat
Engkau hanya mahu mempermainkan aku
Hakikatnya engkau tidak berkuasa apa-apa  Jagat Suci terapung lebih tinggi sebelum menjunam tepat ke arah Adiwaja
Hari ini aku mahu engkau tenggelam ditelan bumi Dia meluruskan tangan
Tanah tempat Adiwaja berdiri bergegar hebat
Adiwaja menoleh ke sekeliling bagaikan dia mampu melihat
Mulutnya terkumat-kamit
Tanah tempat dia berdiri kemudian terus pecah menjadi kepingan
Adiwaja terjatuh
Jagat Suci ketawa berdekah-dekah
Tetapi kemudian tawanya mati secara tiba-tiba
Dia sendiri terhenti di tengah-tengah udara
Adiwaja bagaikan terapung-apung dan melompat-lompat di atas udara sebelum melancarkan sepakan ke arah Jagat Suci
Serangan itu jelas tidak disasarkan ke tubuh Jagat Suci sekadar melepasi wajahnya
Namun Jagat Suci bagaikan layang-layang yang putus talinya
Jatuh menjunam tidak terkawal
Mujur dia tidak terlalu tinggi di udara
Jagat Suci tertiarap di atas kepingan-kepingan tanah yang pecah seribu tadi
Melekuk kepingan-kepingan tanah itu
Adiwaja berpaling ke arah Jagat Suci dan turun laju ke atasnya
Jagat Suci kelam-kabut mengangkat tangan menahan sepakan Adiwaja yang betul-betul dilancarkan ke wajahnya
Mereka kemudian bertukar-tukar jurus
Adiwaja menyerang Jagat Suci menepis
Jagat Suci menyerang Adiwaja menepis
Angin bertiup deras dari arah mereka menghasilkan debu-debu yang berterbangan
Apakah engkau ada jin yang membantu Jagat Suci membentak sambil tangan dan kakinya berusaha keras menepis dan menyerang
Aku hanya ada Allah Adiwaja melancarkan sepakan demi sepakan sambil sekali-sekala lengan baju dilibas-libasnya
Ada ketika dia menyendengkan tubuh mengelak serangan Jagat Suci
Bohong  Aku tidak menipu
Barang siapa yang menipu bukan daripada kalangan umat Nabi kami
Jadi bagaimana
Tendangan Jagat Suci cuba mencapai wajah Adiwaja
Tetapi dengan tangkas orang tua itu bertahan dengan meluruskan kakinya ke atas
Tendangan Jagat Suci terhenti tetapi deruan angin kuat menampar tubuh Adiwaja
Pun begitu Adiwaja kejap berdiri tidak terganggu
Dia dapat bertahan dengan baik
Sudah aku nyatakan
Kekurangan pancainderaku hasil makarmu telah membuatkan aku mencapai tahap yang jauh lebih tinggi  Jagat Suci mendengus
Celaka Jika begitu aku benar-benar perlu menguburkan engkau
Engkau tidak akan dibenarkan hidup lebih dari hari ini Jagat Suci meneruskan serangan
Adiwaja tersengih
Dia terus bertahan
Hidup mati itu ditentukan oleh Allah subhanahu wa taala
Tetapi aku memang telah bersedia untuk terkorban hari ini
Jagat Suci mengerutkan dahi
Hari ini hari mata orang ramai akan terbuka   Nujum Surya ketawa berdekah-dekah
Nafas Nirnama turun naik
Dia benar-benar letih
Pertarungan demi pertarungan ditambah dengan kecederaan yang belum dirawat membuatkan dia cepat kelelahan
Mujur Adiwaja menyedari keadaannya dan melarang dia bertembung dengan Jagat Suci
Dia melirik ke arah pertarungan Adiwaja dan pemerintah Indera Kayangan itu
Ada risau berputik di hati Nirnama
Engkau sedang berhadapan dengan aku Nujum Surya menghentak tongkatnya
Tanah di hadapannya bagaikan bergelombang menuju ke arah Nirnama
Agak terlambat bagi Nirnama untuk bertindak balas
Padah senantiasa menanti apabila tidak sebulat tumpu menghadapi lawan
Apatah lagi dalam keadaan dirinya selemah ini
Nirnama  Cendana muncul dari sisi menyambar Nirnama dan kedua-duanya terjatuh
Cendana cepat-cepat bangkit dan berdiri menghadap Nujum Surya dalam keadaan penuh siaga
Tawa Nujum Surya bergema
Engkau sewajarnya bertarung dengan tentera-tentera picisan kami
Bukan bertarung dengan aku
Aku jauh lebih tinggi tarafnya berbanding engkau perempuan muda  Jangan pandang rendah kepadaku  Cendana meluru dan melayangkan selendang
Pada masa yang sama dia melancarkan puluhan jarum kecil ke arah Nujum Surya
Nujum Surya berhenti ketawa
Dia menalakan tongkat ke hadapan
Angin kuat menderu-deru muncul menyebabkan jarum-jarum itu berterabur jatuh dan selendang kembali kepada Cendana
Ah aku perlukan lawan yang lebih mencabar
Nujum Surya memandang sekeliling
Tentera Indera Kayangan masih menguasai medan pertempuran walau kemaraan mereka masih terbantut
Kehadiran tentera pimpinan Alauddin bersama-sama Jebat telah memperkasa barisan Semutar Putih yang asalnya dipimpin oleh Kasturi
Namun jelas sekiranya peperangan berpanjangan Semutar Putih tetap tidak akan dapat bertahan lama
Bilangan tentera Indera Kayangan jauh melangkaui tentera Semutar Putih
Dengan tentera bergajah yang ramai barisan mereka jauh lebih ampuh
Serangan mereka jauh lebih mengganas
Benar-benar mempamerkan kekuatan gabungan Indera Kayangan dan Segenting Kra
Mungkin tujuan kalian sekadar mahu membuatkan aku tidak menyertai peperangan
Tetapi kalian tahu hal itu sia-sia
Indera Kayangan jelas akan memenangi pertempuran ini
Dengan kehadiran tentera baru daripada kalian itu bersama kepimpinan yang lebih jelas kalian mungkin boleh bertahan dua hari
Paling lama pun tiga hari
Akhirnya kalian tetap dimusnahkan
Tawa Nujum Surya surut
Yang tersisa hanya senyuman
Pandangan kembali ditalakan kepada Cendana dan Nirnama
Kelihatan Nirnama yang baru bangkit
Inikah Pendekar Tanpa Nama yang sohor itu Nirnama Mengapa engkau terlalu lemah Tidak seperti yang sering dimasyhurkan orang
Nirnama tidak membalas
Pandangan redupnya mengenai nujum tersebut
Hari ini mungkin aku keletihan untuk menumbangkanmu
Tetapi kami tidak akan kalah
Bahkan kalian yang akan berundur
Nirnama bersuara perlahan tetapi cukup untuk suaranya sampai ke pendengaran Nujum Surya
Nujum itu mengerutkan dahi
Maksud engkau Dengan keadaan sekarang kami akan berundur Mustahil
Nujum Surya ketawa sambil menggeleng
Cendana sendiri kehairanan
Mengapa engkau berkata demikian Nirnama  Kerana
Di luar jangkaan semua letupan kuat kedengaran
Medan pertempuran menjadi gempar
Beberapa ekor gajah tumbang serta-merta
Segerombolan tentera Indera Kayangan meletup dan tubuh mereka berkecai
Asap berkepul-kepul naik di tempat letupan tersebut
Letupan demi letupan kedengaran lagi
Kali ini betul-betul di tengah-tengah barisan tentera Indera Kayangan
Beberapa ekor gajah tumbang
Nujum Surya menebarkan pandangan mencari-cari punca letupan tersebut
Semutar Putih kami tiba untuk membantu Satu teriakan kedengaran
Nun di hujung medan peperangan
Dari arah laut kelihatan seorang pemuda menunggang seekor kuda yang gagah laju keluar dari belantara berhampiran
Mata Cendana membulat
Jenin  Nirnama tersenyum lebar
Dahi Nujum Surya berkerut-kerut
Siapakah itu  Ketika ini keluar segerombolan tentera Kerajaan Serawa dari belantara tersebut
Sebahagian mereka berkuda sebahagian lagi berlari
Sementara itu di atas mereka melayang bebola-bebola hitam
Letupan bertubi-tubi kemudian kedengaran tambah menggegarkan medan pertempuran
Dengan nama Allah serang Jenin mengacungkan pedang
Allahu akbar Allahu akbar Allahu akbar  Tentera Kerajaan Serawa terus merempuh barisan tentera Indera Kayangan dari sisi
Letupan bertubi-tubi itu telah mengkucar-kacirkan barisan tentera Jagat Suci
Banyak juga gajah tumbang
Apakah ini  Nujum Surya terperanjat dengan perubahan mendadak medan pertempuran itu
Dia menoleh ke sekeliling sebelum pandangannya jatuh kepada Nirnama
Pendekar tanpa nama itu tersenyum nipis
Bantuan untuk kami
Isyarat untuk kalian berundur jika mahu melihat hari esok
Apa maksudmu Nirnama Engkau mahu menolak kemuliaan ini Puteri Santubong berkerut dahi
Dia jelas terkejut bahkan ada secalit segan pada wajahnya
Bayu laut menerpa
Bau masin air laut bagaikan singgah ke rongga
Rambut Puteri Santubong bergerak-gerak bagai dielus sehingga dia terpaksa membetulkan keadaan rambutnya
Mereka berdua berada di salah satu beranda Istana Santubong yang menghadap lautan
Selepas usai majlis meraikan perdamaian antara Puteri Santubong dan Puteri Sejinjang Puteri Santubong telah memanggil Nirnama untuk bersembang dengannya hanya berdua tanpa disertai orang lain
Awalnya Nirnama agak keberatan hendak memenuhi panggilan itu tetapi apabila melihat tempat perbualan adalah tempat yang terbuka dan tidak terlalu jauh dari majlis yang sedang berlangsung Nirnama bersetuju
Aku berbesar hati dengan lamaran tuanku puteri
Benar ia suatu kemuliaan
Masakan aku pacal yang hina ini tegar menolak tawaran menjadi suami kepada seorang pemerintah besar
Nirnama memandang tepat wajah Puteri Santubong yang rupawan itu
Jadi kenapa engkau menolak lamaranku Kerajaan Serawa memerlukan raja yang kuat dan hebat
Engkau orang yang layak
Nirnama mengukir senyuman nipis sebelum menggeleng
Pandangan dilayarkan ke arah majlis yang sedang berlangsung
Dia dapat melihat Jenin sedang berbual mesra dengan Nadim tetapi sekali-sekala pandangan Jenin akan menala ke arah dia dan Puteri Santubong
Aku seorang pengembara tuanku puteri
Pengembara yang ada perjuangan yang tersendiri
Jika perjuangan menentang Jagat Suci yang engkau maksudkan aku akan bersama-samamu Nirnama
Hingga ke akhirnya
Jika agama yang menjarakkan kita ketahuilah bahawa pengumumanku dan Sejinjang sebentar tadi merupakan pengumuman yang jujur lagi nekad  Puteri Santubong benar-benar bersungguh
Jelas harapannya tinggi agar Nirnama menerima lamaran tersebut
Puteri Santubong dan Puteri Sejinjang telah mengumumkan untuk memeluk agama Islam
Majlisnya akan berlangsung malam ini
Mereka nekad dengan keputusan tersebut setelah terpesona dengan akhlak dan pendirian Nirnama
Setelah beberapa hari Jalak Bentala ditumbangkan Nirnama telah banyak berkongsi berkenaan Islam kepada mereka
Engkau tidak perlu risau
Aku akan sentiasa bersamamu Nirnama
Nirnama menggeleng
Ya
Aku tidak meragui tekad tuanku puteri
Tetapi jika Allah aturkan Jagat Suci berjaya ditumbangkan kelak hajat aku adalah mahu menetap di Tanah Semenanjung
Itu tanah airku
Tempat aku akan berbakti sehingga ke akhir hayatku
Bukan di sini
Wajah Puteri Santubong menjadi muram
Dia menunduk
Alangkah segannya aku membawa hal ini kepadamu
Dia mengalihkan pandangan ke lautan luas
Tersenyum Nirnama dengan bicara sang puteri
Jangan begitu tuanku puteri
Tiada apa yang perlu disegankan
Adalah wajar seseorang yang mempunyai perasaan terhadap seseorang yang lain meluahkannya
Jika diterima persediaan sepatutnya boleh diusahakan
Jika ditolak usaha untuk meneruskan kehidupan boleh digerakkan
Dahi Puteri Santubong berkerut
Wah engkau bagaikan seseorang yang telah mendalami perasaan cinta
Adakah cinta engkau pernah ditolak  Nirnama tertawa kecil dan menggeleng
Pandangan kemudian jatuh kepada Cendana yang sedang berbual mesra dengan Puteri Sejinjang
Aku hanya menasihati diriku sendiri
Terukir senyuman lebar lagi manis pada bibir Puteri Santubong
Dia turut sama memerhatikan Cendana dan kembarnya
Aku memahami
Tuanku puteri sekiranya yang benar-benar tuanku puteri cari ialah seorang yang layak sudilah kiranya tuanku puteri pertimbangkan cadanganku
Muhammad Jenin merupakan calon yang terbaik
Mata Puteri Santubong membesar
Terus pandangannya beralih kepada Jenin
Kebetulan Jenin sedang mencuri pandang kepadanya
Terus Jenin mengalihkan pandangan
Koyak bibir Puteri Santubong dengan senyuman
Muhammad Jenin orang yang ada wawasan
Buah fikirannya mampu menjadi tambahan kepada kekuatan Kerajaan Serawa
Cara pandangnya akan membuatkan Kerajaan Serawa bangkit lebih tinggi
Tambah pula Muhammad Jenin anak jati Kerajaan Serawa
Apatah lagi dia memang telah menyimpan rasa cinta kepada tuanku puteri semenjak sekian lama
Benarkah  Aku tidak pernah berbohong tuanku puteri
Puteri Santubong memandang ke arah Jenin
Sekali lagi pandangan mereka bertaut
Nirnama dapat melihat yang Jenin cepat-cepat melarikan pandangannya
Terus Nirnama tertawa kecil dan menggeleng
Aku harap cadanganku ini diterima baik
Harapnya tidaklah tuanku puteri berkecil hati dengan penolakanku
Harapnya penolakanku tidaklah menghilangkan nekad tuanku puteri memeluk agama Allah Islam
Tidak tidak
Aku jujur mahu menerima agamamu
Aku bukan mahu menerimanya kerana mahu mendapatkanmu
Aku benar-benar tertarik dengan apa yang engkau bentangkan berkenaan Islam
Mungkin jika kami ini dibesarkan dalam agama itu tidaklah kami tersungkur ditipu cinta Putera
Puteri Santubong berdehem
Jalak Bentala maksudku
Nirnama terangguk-angguk
Jika demikian aku ingin membawa satu hajat yang besar dan aku harap tuanku puteri dan Tuanku Puteri Sejinjang sudi mendengarnya
Aku juga berharap Muhammad Jenin ada bersama
Ah boleh Nirnama
Puteri Santubong melaung memanggil kembarnya
Ini membuatkan Jenin Nadim dan Cendana turut memandang ke arah mereka berdua
Nirnama melambai-lambai ke arah mereka mengajak mereka datang bersama
Apa yang kalian rancak bualkan Ada riak-riak cemburu pada wajah Cendana
Apakah Nirnama bakal menjadi Raja Kerajaan Serawa bersuamikan Puteri Santubong Nadim mengangkat dua keningnya nakal menyakat
Benarkah Jenin mencelah jelas kerisauan
Wah tahniah adinda Puteri Sejinjang pantas bersetuju
Puteri Santubong memandang Nirnama
Lelaki berparut itu hanya tersenyum
Puteri Santubong menggeleng
Walaupun itu hajatku Nirnama telah menolaknya dengan baik
Sekarang dia mahu membentangkan sesuatu dan mahu ia didengari kita semua
Semua pandangan beralih kepada Nirnama
Dengan perkembangan terbaru aku yakin Jagat Suci tidak akan berdiam diri
Dia pasti menggerakkan tentera untuk meranapkan Semutar Putih
Dia tidak akan membuka peluang untuk Semutar Putih berkembang lebih dari sekarang
Kejatuhan Wilayah Ujong sudah cukup untuk membuatkan dia bertindak sedemikian
Apatah lagi setelah tewasnya Jalak Bentala
Pasti Jagat Suci akan mengerahkan tenteranya
Hah jadi apa yang perlu kita lakukan  Aku menjunjung kasih atas kesudian Tuanku Puteri Santubong dan Tuanku Puteri Sejinjang mahu menghantar kami pulang bersama-sama sebuah armada sebagai tanda hubungan baru terbina antara Kerajaan Serawa dan Kerajaan Semutar Putih
Tetapi bolehkah kiranya dipertimbangkan untuk dihantar lagi beberapa armada  Cendana Nadim dan Jenin memandang Puteri Santubong dan Puteri Sejinjang
Dua puteri itu saling berpandangan sesama sendiri
Kemudian Puteri Santubong memandang Jenin
Apa pandanganmu Muhammad Jenin  Jenin tersentak langsung tidak menyangka Puteri Santubong akan meminta pendapatnya
Tambah pula berbicara langsung dengannya
Wajahnya kemerah-merahan
Segera Nadim menyiku Jenin mengisyaratkan agar dia berbicara
Tangan Jenin naik menggaru belakang kepala yang tidak gatal
Aku berpandangan jangkaan Nirnama ada kebenaran
Jagat Suci mahu menguasai bukan sahaja Tanah Semenanjung tetapi Kerajaan Serawa
Bahkan mungkin keseluruhan Nusantara
Rancangannya telah terjejas teruk
Pasti dia akan bertindak balas dengan lebih dahsyat
Tetapi Kerajaan Serawa baru berdamai
Tentera kita banyak yang terkorban
Banyak juga yang masih cedera dan sedang dirawat
Bahkan negara jiran bila-bila sahaja mungkin akan melanggar kita
Puteri Sejinjang mencelah
Aku boleh merangka rancangan untuk meletakkan tentera-tentera kita yang masih berkemampuan di tempat-tempat yang terbaik supaya sekiranya ada mata-mata dari luar yang mengintai Kerajaan Serawa mereka akan menyangka kekuatan kita tidak berkurangan
Pada masa yang sama berdasarkan pengamatanku kita boleh menghantar separuh tentera kita ke Tanah Semenanjung untuk membantu Semutar Putih
Semua mata memandang Jenin
Tambahan Jagat Suci itu di Tanah Semenanjung
Kita tidak wajar menunggu dia datang ke Kerajaan Serawa untuk berbuat makar baru kita menyerangnya
Adalah bagus kita menyerangnya terlebih dahulu
Tumbangnya Jagat Suci menjamin kemakmuran Tanah Semenanjung
Jenin memetik jari
Tiada kerajaan lain di Tanah Semenanjung kecuali Semutar Putih
Tumbangnya Indera Kayangan Semutar Putih akan memimpin seluruh Tanah Semenanjung
Sekarang Semutar Putih merupakan rakan kepada Kerajaan Serawa
Keamanan Tanah Semenanjung menjamin kemakmuran Kerajaan Serawa
Hah Nadim menambah
Apa yang dinyatakan oleh mereka itu benar tuanku puteri berdua
Untuk jangka masa yang panjang langkah ini baik bagi Kerajaan Serawa
Memang ada akibatnya sekiranya usaha ini gagal
Tetapi jika Kerajaan Serawa tidak membantu Semutar Putih sekarang tatkala Semutar Putih ditumbangkan kelak sudah pasti Kerajaan Serawa menjadi sasaran seterusnya
Cendana mencelah
Puteri Santubong dan Puteri Sejinjang sekali lagi saling berpandangan
Kemudian Puteri Santubong memandang Nirnama
Pandangan engkau berkenaan Muhammad Jenin nyata ada kebenarannya
Nirnama tersenyum nipis
Kata-kata itu membuatkan Jenin berkerut dahi
Kalian bersembang tentangku  Muhammad Jenin mulai hari ini engkau diangkat menjadi Bendahara Kerajaan Serawa
Tugasan pertama engkau adalah berbincang dengan para panglima kami dan menyusun kekuatan tentera kita sebaik mungkin
Supaya kerajaan ini tidak lemah pada masa yang sama masih dapat membantu Semutar Putih
Ampun tuanku puteri
Aku akan memikul tanggungjawab ini sebaik mungkin Terus Jenin mengangkat sembah
Alhamdulillah
Senyuman Nirnama melebar
Demikian Nadim dan Cendana
Besar hikmahnya perjalanan kita ke Kerajaan Serawa ini
Siapa sangka kita ke mari dan diberi peluang mendamaikan kerajaan yang bergejolak Kemudian menambah pula kekuatan untuk menumbangkan Jagat Suci Cendana memandang Nadim kemudian pandangan itu melekat pada wajah Nirnama
Tetapi nampaknya memandangkan hal ini baru diputuskan sudah pasti pergerakan itu akan mengambil masa
Tidaklah dapat bersamamu pulang ke Tanah Semenanjung esok
Hanya satu armada yang dirancang awal akan bersama kalian
Puteri Sejinjang memandang Puteri Santubong
Puteri Santubong mengangguk
Nirnama menggeleng
Tidak mengapa tuanku puteri berdua
Aku juga tidak pasti keadaan Semutar Putih sekarang
Mungkin kelewatan itu akan ada hikmahnya
Hah memberikan kejutan kepada musuh contohnya
Mereka tidak akan mampu menerima kejutan tersebut
Cendana tertawa
Menarik menarik
Jenin terangguk-angguk
Ah kemudian Kerajaan Serawa sudah lama tidak menggerakkan sekian banyak armada
Keadaan armada-armada kita perlukan tambah baik dengan pantas
Puteri Sejinjang menyilangkan tangan di atas dada
Atau mungkin jika mahu lebih segera kita perlukan pihak yang boleh memberikan kita armada-armada baru
Puteri Santubong menambah
Untuk yang itu tuanku puteri tidak perlu risau
Aku ada mengenali insan yang rela membantu
Senyuman pada bibir Nirnama tidak lekang
Mat Jenin  Nadim terus mendakap Jenin sebaik sahaja pemuda itu tiba ke puncak bukit
Tun Nirmala hanya memerhatikan
Nadim merenggangkan dakapan
Wah jauh beza engkau ya Sekarang dengan pakaian megah
Selayaknya mamanda  bendahara sebuah kerajaan besar  Jenin tersengih dan menepuk-nepuk bahu Nadim
Engkau apa bezanya Nadim Tidak lagi berpakaian lusuh seperti sebelum ini  Hah istana Semutar Putih yang berikan aku persalinan ini
Nadim memerhatikan pakaiannya sendiri yang tidak kalah mutunya
Mamanda Bendahara Tun Nirmala aku menyampaikan salam hormat daripada Tuanku Puteri Santubong dan Tuanku Puteri Sejinjang
Assalamualaikum
Dahi Tun Nirmala berkerut sedikit
Waalaikumussalam
Apakah kedua-duanya sudah memeluk Islam  Bahkan kebanyakan rakyat Kerajaan Serawa telah memeluk agama itu mengikuti tuanku puteri berdua
Senyuman Jenin melebar
Tun Nirmala dan Nadim saling berpandangan
Maha Besar Allah
Siapa yang menyangka
Manakala yang tidak memeluk agama Islam dibiarkan bebas dengan kepercayaan masing-masing
Tuanku Puteri Santubong dan Tuanku Puteri Sejinjang sama-sama berusaha memerintah Kerajaan Serawa dengan ketinggian akhlak dan keadilan yang diangkat oleh Islam
Sebagaimana yang diajarkan oleh Nirnama kepada kami sebelum pulang
Hah engkau telah bersua dengan Nirnama  Jenin mengangguk
Dia yang menyarankan aku ke mari
Katanya aku lebih cocok untuk berada di sini
Alhamdulillah
Allah mengaturkan kalian tiba tepat pada masanya
Nadim menepuk bahu Jenin sedikit kuat
Alhamdulillah
Kami tiba hakikatnya dua hari lalu
Sebagaimana nasihat Nirnama perjalanan kami dirahsiakan
Hatta apabila memasuki Selat Melaka kami cuba sebaik mungkin bergerak saat kabus tebal saja
Begitu hebat sekali kemampuan nakhoda yang memimpin armada kalian Tun Nirmala nyata teruja
Hah sudah pastilah mamanda bendahara
Orang Kaya Besar Tanggang sendiri yang mengetuai armada Kerajaan Serawa ke mari
Bukankah begitu Mat Jenin Nadim memandang Jenin
Jenin mengangguk dengan senyum yang tidak lekang
Benar
Apabila mendengar khabar bahawa Kerajaan Serawa memerlukan kepakarannya Orang Kaya Besar Tanggang tidak berfikir panjang dan bersetuju
Engkau tahu semua ini tetapi tidak mengkhabarkan kepadaku Tun Nirmala menyilang kedua-dua belah tangan di atas dada sambil memandang Nadim
Nadim tersengih
Nirnama meminta semua ini dirahsiakan
Mungkin kerana dia telah menghidu pengkhianatan Tuha lebih awal
Jika Tuha tahu akan hakikat kewujudan tentera bantuan yang lebih besar dari Kerajaan Serawa pasti Jagat Suci akan hadir dengan kekuatan yang jauh lebih besar atau melakukan sesuatu bagi menghadapi semua ini
Budak itu mendepangkan tangan sambil menghadap medan peperangan
Tun Nirmala dan Jenin serentak memerhatikan hal yang sama
Bersama kekuatan Sultan Alauddin Laksamana Jebat Laksamana Kasturi ditambah beberapa orang panglima kami gabungan tentera Kerajaan Semutar Putih dan Kerajaan Serawa lebih tersusun
Serangan meriam kami juga nyata memberikan kejutan dan meragut banyak nyawa musuh
Hah bagaimana kalian boleh terfikir hendak membawa meriam  Oh bukan kami bawa
Bahtera utama Orang Kaya Besar Tanggang telah dilengkapi senjata tersebut
Dia sedang berada di bahtera tersebut bagi mengawal serangan jarak jauh itu
Mata Nadim membulat sementara Tun Nirmala terpana
Mereka berdua cuba menalakan pandangan ke arah laut tetapi yang mereka dapat lihat hanyalah bebola-bebola hitam galak melayang dari arah itu
Laut tidak kelihatan tersembunyi di balik belantara
Hanya Orang Kaya Besar Tanggang dan anak-anak kapalnya mempunyai kepakaran mengawal meriam tersebut
Begitu cantik hikmah susunan Allah hah Nadim gembira sehingga mempamerkan giginya
Sekarang engkau banyak menyebut nama Allah
Apakah tidak ada lagi penunggu laut datuk nenek penunggu belantara Jenin menepuk belakang tubuh Nadim
Kedua-duanya tertawa kuat sementara Tun Nirmala tersenyum nipis melihat ulah kedua-dua mereka
Semoga hari ini berakhir dengan kemenangan kita  Insya-Allah mamanda bendahara
Hah insya-Allah   Jagat Suci tersentak bukan kepalang
Kehadiran gerombolan tentera baharu dari arah belantara itu terus melanggar tentera Indera Kayangan dari kedua-dua sisi sehingga kucar-kacir semuanya
Gajah-gajah bertempik garang apabila sisi kepala mereka dihujani anak panah
Beberapa ekor yang dibutakan mula mengamuk membunuh tidak kira kawan atau lawan
Pasukan berkuda Indera Kayangan kelam-kabut tidak sempat berbuat apa-apa dirempuh sekalian banyak tentera musuh yang baru hadir
Banyak daripada kalangan tentera pejalan kaki turut rebah akibat serangan mengejut tersebut
Lebih memburukkan keadaan barisan tengah dan belakang tentera Indera Kayangan juga dihujani bebola-bebola hitam yang apabila menyentuh tanah menghasilkan letupan besar yang menghancurkan segala di sekitarnya
Daripada kelengkapan tentera yang baru hadir itu jelas mereka merupakan tentera dari Kerajaan Serawa
Mustahil
Bagaimana mereka boleh berada di sini dalam masa sebentar cuma Jagat Suci memandang keadaan sekeliling
Bilangan tentera Indera Kayangan kelihatan mengecil jika mahu dibanding dengan gabungan tentera Semutar Putih dan Kerajaan Serawa
Nirnama telah menjangka tindak balas daripadamu
Apabila Kerajaan Serawa didamaikan mereka telah bersetuju menghantar separuh tentera mereka ke Tanah Semenanjung
Mengekori Nirnama tidak jauh di belakang
Aturan Allah mereka sampai sekitar seminggu lebih lewat
Sudah dua hari mereka di sini sebenarnya
Hanya diketahui Nirnama dan dua teman pengembaraannya
Hatta Semutar Putih pun tidak mengetahui
Adiwaja mempamerkan giginya yang putih itu
Jagat Suci terkesima melihat tenteranya pula dibantai hebat
Jika demikian engkau perlu aku habisi dengan lebih pantas  Jagat Suci menyambung serangan
Dia mempersembahkan Silat Tanpa Nama tetapi dengan penuh rakus dan ganas
Ditambah dengan jin yang mendampingi kekuatannya jelas bukan kekuatan manusia biasa
Adiwaja tangkas mengelak
Tetapi setiap elakannya diikuti tanah yang pecah dan terbelah
Menandakan jika serangan Jagat Suci itu mendarat ke tubuhnya dia boleh mati serta-merta
Tanpa kedua-dua belah tangan pula serangan Adiwaja terhad
Sekali-sekala dia melepaskan tendangan sekali-sekala melibaskan lengan bajunya
Namun serangan-serangan itu dapat ditepis dan dielak dengan mudah oleh Jagat Suci
Apakah engkau akan selama-lamanya berundur dan mengelak sahaja Adiwaja Engkau pun tahu seranganku tidak akan memperapa-apakanmu
Jadi apa yang engkau tunggu lagi Berserah sajalah
Bukankah engkau kemaruk ingin bertemu dengan Tuhanmu  Jagat Suci menderam garang
Jemarinya bertukar menjadi cakar
Serangannya bertambah ganas
Namun Adiwaja masih mampu mengelak
Sungguhpun begitu cakaran Jagat Suci menyebabkan ruang serangan menjadi semakin besar
Semakin banyak tanah terbelah dan pecah menyebabkan pergerakan Adiwaja semakin tersekat
Pakaiannya mula menerima kesan serangan Jagat Suci
Rabak di sana dan di sini
Aku mahu bertemu dengan Tuhanku dalam keadaan telah berusaha semampunya
Apa kata engkau bertemu dengan-Nya dalam keadaan kudung kedua-dua belah kakimu juga Jagat Suci terus menyapu tanah dengan kaki
Adiwaja melompat tapi turut menjarakkan diri ke belakang
Benar jangkaannya Jagat Suci memutarkan tubuh dan kemudian memanjangkan kedua-dua belah tangan untuk mencengkam kakinya
Pantas dia melepaskan tendangan menepis kedua-dua belah tangan Jagat Suci
Tetapi Adiwaja mendarat di atas tanah yang telah terbelah menyebabkan tubuhnya tidak dapat diseimbangkan dengan baik
Dia berusaha menyeimbangkan diri namun keadaan itu membuatkan Jagat Suci berjaya menghampirinya dengan lebih rapat
Adiwaja menunduk mengelak cakaran Jagat Suci sebelum memutarkan tubuh bagi melibas dua lengan bajunya ke wajah pemerintah Indera Kayangan itu
Jagat Suci dengan garang mengoyakkan kedua-dua lengan baju Adiwaja
Hentikan permainanmu Adiwaja
Terimalah jemputan maut Jagat Suci semakin menggila
Kedua-dua biji matanya kini berwarna merah saga
Ketika ini sambil menjarakkan diri Adiwaja tersenyum lebar
Aku sudah jelas sekarang
Jagat Suci melancarkan cakaran
Adiwaja sekadar berdiri tegak
Bagus mampus Namun pada saat yang terakhir Adiwaja menyendeng
Pun begitu cakaran Jagat dibantu oleh jin yang tidak kelihatan berjaya merabakkan pakaian pada dada Adiwaja
Bahkan dada Adiwaja tercedera besar
Darah terpercik
Tetapi Adiwaja tidak kelihatan sakit
Tidak juga dia mengerang
Dia melompat dan berputar tubuhnya bagai sedang duduk di atas sesuatu
Kedua-dua kaki kemudiannya seperti sedang membelit sesuatu
Dek kerana terlalu ganas dan laju Jagat Suci telah terjarak dari Adiwaja sekitar dua depa
Dia yang asalnya gembira kerana dapat mencederakan Adiwaja mengendurkan senyuman dan tawa tatkala melihat pendekar buta itu bagaikan terapung di udara dan membelit sesuatu dengan kaki
Mata Jagat Suci membulat
Dia menyedari sesuatu sambil memerhatikan tubuh dan keadaan sekelilingnya
Adiwaja menalakan wajah ke arah Jagat Suci
Jin engkau tidak cukup satu Dia tersenyum sinis
Pada masa yang sama wajahnya berkeringat hebat
Dada Adiwaja deras mengalirkan darah membasahi tubuh
Tetapi kakinya tetap kekal membelit
Semakin lama semakin kuat
Berhenti Jagat Suci mula membuka langkah
Ini tujuanku berhadapan denganmu pada hari ini
Adiwaja melaung kuat
Laungan Adiwaja didengari Nirnama yang berada agak jauh dari situ
Nirnama memandang Cendana yang bersama-samanya dalam berhadapan dengan tentera Indera Kayangan
Nujum Surya tidak lagi kelihatan telah menghilang sebaik sahaja tentera Kerajaan Serawa hadir
Memahami erti pandangan Nirnama Cendana mengisyaratkan agar lelaki berparut itu pergi
Nirnama mengangguk
Terus dia membuka langkah melompat tinggi dan memijak bahu serta kepala tentera yang berada di medan pertempuran itu
Pada ketinggian tersebut dia dapat melihat Adiwaja bagai terapung-apung sementara Jagat Suci sedang mara untuk mendapatkan gurunya
Sesungguhnya syaitan itu tidak mempunyai sebarang pengaruh terhadap orang-orang yang beriman dan yang berserah bulat-bulat kepada Tuhan mereka Adiwaja bertempik membaca ayat ke-99 Surah An-Nisa itu
Tubuhnya terus berputar kakinya kekal membelit erat akan sesuatu
Kemudian dia dilihat jatuh sementara Jagat Suci pula tersungkur secara tiba-tiba
TIDAK Pemerintah Indera Kayangan itu bagaikan hilang pedoman
Semua yang berada di sekitar mereka berdua terkejut dengan tempikan Adiwaja dan jeritan Jagat Suci
Semua terpinga-pinga tidak mengetahui apa yang sedang berlaku
Adiwaja dilihat kembali bangun
Bau hangit tiba-tiba menerpa deria mencucuk rongga-rongga yang ada
Jika engkau tidak mencacatkan aku Jagat aku tidak akan mempunyai kelebihan pada hari ini
Terima kasih
Adiwaja menalakan pandangan ke arah Jagat Suci yang perlahan-lahan bangkit sambil mengepal kedua-dua penumbuk
Celaka Jagat Suci menderam sebelum menerkam Adiwaja dengan pantas
Adiwaja bersedia tetapi Jagat Suci tiba-tiba sahaja melemparkan banyak ketulan tanah dari kedua-dua belah tangannya
Adiwaja tersentak
Pendengarannya terganggu
Namun gangguan itu sudah cukup untuk Jagat Suci menghampiri Adiwaja dan terus melibas kaki pendekar buta itu
Darah memercik
Tubuh Adiwaja berputar sambil jatuh ke bumi sementara kedua-dua belah kakinya masih berdiri
Guru Mata Nirnama terbelalak saat melihat Jagat Suci mencantas kedua-dua kaki Adiwaja
Jagat Suci memandang ke arah Nirnama
Anehnya dia tidak menanti Nirnama tiba tetapi seolah-olah mahu meninggalkan tempat itu
Pantas Nirnama menghunus Taming Sari
Mulutnya terkumat-kamit dengan ayat-ayat suci
Terus melancarkan serangan bertubi-tubi tidak membenarkan Jagat Suci pergi
Angin berderu-deru terhasil membuatkan debu-debu di sekitar mereka berdua naik tinggi mengaburkan pandangan
Jagat Suci berjaya mengelak setiap serangan yang dilancarkan oleh Nirnama
Pada masa yang sama Jagat Suci jelas berusaha untuk meninggalkan pertarungan tersebut
Nirnama tidak mahu membenarkan hal itu terjadi
Dia mempertingkatkan lagi serangan sehingga Jagat Suci terpaksa menepis bertalu-talu
Engkau ini hanya sampah Mata Jagat Suci kembali merah umpama saga
Kedua-dua belah tangan dihayunnya
Dia pula menyerang
Mujur Nirnama sempat mengelak
Tanah tempat dia berdiri merekah
Bagi memastikan dirinya dalam keadaan selamat Nirnama berusaha menjarakkan diri
Anehnya apabila Nirnama menjarakkan diri Jagat Suci pula tidak mengejar bahkan cuba untuk pergi
Engkau mahu ke mana Jagat  Tanpa disangka-sangka tubuh Adiwaja naik tinggi
Dahinya berdarah
Pendekar tua yang buta lagi kudung itu menghentak dahi ke tanah sekuat hati membuatkan tubuhnya terlancar ke udara
Dengan kedua-dua tangannya yang kudung Adiwaja cuba berpaut di belakang tubuh Jagat Suci membantutkan usaha pemerintah Indera Kayangan itu untuk pergi
Celaka
Matilah engkau
Jangan lagi mengganggu aku  Jagat Suci pantas mencapai tubuh Adiwaja dan membantingnya ke bumi
Perbuatannya itu membuatkan Jagat Suci alpa akan keberadaan Nirnama buat seketika
Namun cukup lama untuk Nirnama meluru dan melancarkan serangan
Keris terjulur ke dada Jagat Suci
Mujur pada saat akhir Jagat Suci bertindak pantas memutarkan tubuh untuk mengelak
Tetapi tetap muncung Taming Sari menggores bahagian dada pemerintah Indera Kayangan itu
Darah memercik
Adiwaja dilihat tersenyum
Akhirnya
Nirnama membeliakkan mata
Apakah guru
Jagat Suci terbelalak melihat darahnya
Pantas dua jari menyentuh dada
Cecair merah itu ditatapnya dekat-dekat
Matanya semakin terjegil
Barulah Nirnama mengerti apa yang telah dilakukan oleh gurunya
Jagat Suci tidak lagi kebal
Dia hanya perlu membenamkan senjatanya ke dada Jagat Suci
Justeru dia mahu menerkam Jagat Suci selaju mungkin
Namun baru sahaja dia hendak bertindak angin tiba-tiba sahaja berpusar-pusar dengan kencang
Segala ketulan dan rekahan tanah meluruh ke arah Nirnama
Pergerakan Nirnama terbantut
Dia kelam-kabut mempertahankan diri
Pun begitu banyak ketulan tanah berjaya menghentam tubuhnya
Tuanku ayuh kita berundur dahulu
Keadaan tidak memberikan kelebihan buat kita Nujum Surya sudah berada di sisi Jagat Suci
Jagat Suci dilihat mengangguk sambil mendengus
Pandangan tajam dipaku kepada Adiwaja yang terkulai menanti ajal menyapa
Kemudian pandangannya tertala kepada Nirnama yang cuba mengelak daripada dihentam ketulan dan rekahan tanah yang dihantar oleh Nujum Surya
Jagat Suci dan Nujum Surya lesap daripada pandangan
Pusaran angin yang menyerbu Nirnama menghilang
Tubuhnya luka-luka tetapi diabaikan sahaja
Pantas Taming Sari disarungnya dan dia terus mendapatkan Adiwaja
Guru Adiwaja tersengih
Nirnama
Segera Nirnama merapatkan telinganya ke bibir Adiwaja
Pada ketika itu Jebat Alauddin dan Cendana kian menghampiri Nirnama dan Adiwaja
Jebat dan Alauddin terjun dari kuda masing-masing terus ke sisi Nirnama
Guru Perlahan-lahan Nirnama menjarakkan telinganya dari bibir Adiwaja
Perjuangan belum berakhir
Aku bersaksi bahawa tiada Tuhan melainkan Allah
Dan aku bersaksi bahawa Muhammad itu pesuruh Allah Adiwaja melaung dengan kudrat yang terakhir
Kemudian dia terkulai di pangkuan Nirnama
Guru Jebat dan Alauddin terserentak sukar untuk menerima takdir sebegitu rupa
Guru mereka telah pulang ke negeri abadi bertemu Allah dalam keadaan tiada mata tanpa kedua-dua belah tangan dan kaki
Mereka mula berundur Cendana bersuara seraya memandang sekeliling
Saki-baki tentera Indera Kayangan kelihatan meninggalkan medan peperangan
Tentera Semutar Putih dan Kerajaan Serawa pula mula bersorak dan bertakbir
Laungan Allahu akbar bergema menghiasi suasana
Dari kejauhan Tun Nirmala Nadim dan Jenin dilihat sedang menunggang kuda ke arah mereka
Nirnama memandang Alauddin dan Jebat
Jagat Suci tidak lagi kebal
Semua yang berada di situ membuntangkan mata
ALLAHU AKBAR  Hah hanya kita berdua semula
Nadim meletakkan kedua-dua telapak tangan di belakang kepala
Dia tidak lagi membawa batang kayu untuk mengangkut bungkusan kain memandangkan pakaian dan sedikit bekalan makanan telah disatukan dalam bungkusan yang digendong Nirnama
Lelaki berparut itu hanya tersenyum
Hah siapa sangka Cik Cendana benar-benar seorang puteri
Gelaran Puteri Cahaya Bulan kerana dia benar-benar seorang puteri kepada pemerintah Sekebun Serendah dan Pantai Cahaya Bulan merupakan salah satu tempat yang masyhur di sana  Nirnama tidak mencelah
Sekadar memasang telinga sambil meneruskan perjalanan
Mereka telah ditawarkan untuk menunggang kuda tetapi Nirnama menolak
Dia memilih untuk berjalan kaki untuk pergi ke tempat yang dituju
Lebih senyap dan tenang kata Nirnama
Tambahan hasil perbincangan di Istana Semutar Putih Jenin menjangka bahawa Jagat Suci tidak akan melancarkan apa-apa serangan dalam masa terdekat
Pertama kekebalan pemerintah Indera Kayangan itu telah hilang
Kedua tenteranya banyak yang terkorban
Ketiga kemampuan ketenteraan Indera Kayangan tidak lagi mampu untuk berhadapan gabungan tentera Semutar Putih dan Kerajaan Serawa
Kekuatan mereka hanyalah dengan mengharapkan lebih banyak bantuan dari Segenting Kra
Untuk pasukan pimpinan Jagat Suci kembali ke istananya kemudian menghantar utusan bagi memohon bantuan tambahan dari Segenting Kra akan memakan banyak masa
Aku berpendapat Jagat Suci akan bertahan di istananya sehingga bantuan lebih besar daripada Raja Ong Maha Perita Deria sampai
Bahkan berkemungkinan besar Jagat Suci akan meminta Raja Ong Maha Perita Deria sendiri datang membantu
Tun Nirmala mengelus-elus janggut sambil memerhati Jenin
Alauddin berkerut-kerut dahi
Jebat di sisi Alauddin bersilang dada
Daripada riak wajah jelas dia juga sedang memerah akal
Kasturi tenang dan bersahaja
Nadim pula memuncungkan bibir mungkin juga sedang berfikir
Sementara Cendana memerhatikan peta yang terbentang di hadapan mereka
Nirnama memandang Cendana
Apakah Cik Cendana ada buah fikir  Mungkin sebahagian kalian telah maklum aku hakikatnya merupakan puteri kepada Raja Muhammad dan Ratu Siti Banun pemerintah Sekebun Serendah
Matanya melekat pada Nirnama
Nadim membulatkan mata
Jenin sedikit terlopong
Tun Nirmala ibarat baru menyedari sesuatu
Giliran Alauddin pula mengurut janggut
Kasturi hanya tersenyum memandangkan dia telah mengetahui akan hakikat tersebut
Jebat menyiku Nirnama
Jodoh yang baik ini
Nirnama hanya tersenyum kecil
Dia tidak mengetahui akan hakikat tersebut
Namun sebagai pengembara yang telah berkelana ke seluruh Tanah Semenanjung dia dapat menghidu hakikat itu semenjak awal
Ayahandaku mati dibunuh Jagat Suci apabila Indera Kayangan melanggar Sekebun Serendah dan meluaskan tanah jajahan mereka
Bonda telah membawaku lari
Bersama-sama bonda ada sekitar tiga ratus orang Sekebun Serendah yang sebahagian besarnya merupakan pahlawan terhandal kami
Kami hidup bersembunyi di belantara meneruskan kehidupan dengan sebahagian barangan istana yang kami bawa lari
Di tengah-tengah belantara di timur laut kami bina kehidupan baharu
Hah kerana itulah Cik Cendana begitu bersemangat mahu menjadi yang terhebat dan membina pengaruh  Cendana mengangguk
Mungkin 250 orang tentera bukanlah bilangan yang besar
Tetapi kelebihan tentera Sekebun Serendah adalah mereka mahir menyusup dan menggunakan senjata-senjata halus
Aku dilatih oleh mereka
Mungkin jika aku pulang 250 pahlawan itu boleh bergabung dengan tentera Semutar Putih dan Kerajaan Serawa menambah lagi kekuatan kita untuk menumbangkan Jagat Suci
Jadi hala tuju kita selepas ini ialah Sekebun Serendah hah Nadim memandang Nirnama
Nirnama memandang Jenin
Dia melihat Bendahara Kerajaan Serawa itu menggeleng
Aku berpendapat begini
Cik Cendana wajar kembali ke timur laut tetapi bukan untuk 250 orang itu bergabung dengan kita di sini
Cik Cendana pimpin 50 daripada kalangan mereka ke Segenting Kra
Nirnama engkau aku sarankan berkelana ke Segenting Kra
Bukankah itu sebenarnya yang engkau mahu lakukan  Alauddin memandang Nirnama
Apakah ini berkait dengan pesanan terakhir guru kepadamu  Nirnama mengangguk sambil mengangkat sembah
Benar tuanku
Lelaki berparut itu kemudian memandang semua yang berada di situ
Guru menyatakan bahawa Raja Ong Maha Perita Deria juga mempunyai sihir yang lebih kurang sama dengan Jagat Suci
Dialah yang membantu Jagat kembali berkuasa di Indera Kayangan
Raja Ong Maha Perita Deria tidak boleh dibiarkan bergabung dengan Jagat Suci kerana jika itu berlaku peluang kemenangan akan menjadi lebih tipis
Nirnama memanjangkan tangan meletakkan telunjuk di atas peta Segenting Kra
Raja Ong Maha Perita Deria dikenali sebagai Raja Bersiong
Dia mempunyai kekebalan dan kemudaan sebagaimana Jagat Suci
Berbanding menentangnya di tengah-tengah kecamuk perang dia lebih baik kuhadapi secara berseorangan
Jadi engkau akan ke sana untuk menumbangkannya Jebat mula memahami perancangan Jenin
Nirnama mengangguk
Nirnama akan menanti kehadiran Cik Cendana di Segenting Kra dan melancarkan serangan ke Istana Raja Ong Maha Perita Deria secara senyap-senyap
Kemudian bergabung dengan kami di Istana Indera Kayangan untuk peperangan terakhir jika sempat
Benarkah Mamanda Bendahara Muhammad Jenin Kasturi mencelah
Benar Laksamana Kasturi
Benar
Jenin mengangguk
Tun Nirmala menggeleng sementara Alauddin memandang bendaharanya
Orang muda otak geliga
Alauddin tersenyum
Tun Nirmala terangguk-angguk
Dia segera menepuk bahu Jenin di sisinya
Jelas kagum
Kematian guru kita tidak akan sia-sia
Aku percaya engkau akan berjaya Nirnama
Alauddin menatap tepat ke wajah Nirnama
Nirnama mengangkat sembah
Jika diizinkan tuanku aku mahu bergerak tidak lama lagi
Hah aku mahu ikut  Untuk dua hari pertama Nirnama Nadim dan Cendana sama-sama berjalan kaki
Cendana menuntun seekor kuda
Apabila tiba di hujung sempadan jajahan Semutar Putih Cendana menunggang kuda tersebut ke timur laut manakala Nirnama dan Nadim meneruskan perjalanan ke Segenting Kra
Sekarang mereka berada tengah-tengah wilayah Indera Kayangan
Dijangka sekitar sepuluh hari lagi mereka akan tiba ke Segenting Kra
Engkau tak rindukan Cik Cendana  Nirnama memandang Nadim
Dia hanya tersenyum kecil
Hah engkau tak menggeleng Nadim tertawa sambil menggerak-gerakkan telunjuknya ke wajah Nirnama
Apa yang kalian bualkan saat berpisah tadi Mengapa aku tak dibenarkan turut serta Nadim berwajah nakal
Sebelum berpisah Cendana dan Nirnama telah berbual sambil diperhatikan Nadim dari jauh
Setelah beberapa ketika barulah Cendana menunggang kuda dan meninggalkan mereka berdua
Kami berbicara akan beberapa perkara
Antaranya perancangan Cik Cendana untuk meyakinkan orang-orangnya
Aku menyatakan bahawa dia telah lebih daripada membuktikan dirinya sendiri
Dia pasti mampu menyempurnakan tujuannya
Kemudian kami berbincang akan bagaimana untuk Cik Cendana menghubungi kita tatkala semua telah tiba ke Segenting Kra
Berkerut dahi Nadim
Takkan itu sahaja Kalian bersembang agak panjang
Ada kalanya aku melihat Cik Cendana kesipu-sipuan
Takkan itu bicara perihal Segenting Kra  Nirnama tersenyum nipis
Helaan nafas menyusul
Cik Cendana mahu mengetahui apakah aku telah membuat keputusan
Untuk  Menikahinya
Terlopong Nadim dibuatnya
Jadi   Aku minta masa untuk berfikir
Nadim terus menepuk dahi sendiri
Aduh Kenapa engkau jawab begitu hah  Memang aku perlukan masa untuk berfikir
Jawablah ya  Nirnama menggeleng
Jika demikian maka aku menipu dirinya dan diriku sendiri
Aku benar-benar perlu mempertimbangkan apa wajar untuk aku bernikah pada saat genting sebegini
Apakah engkau mempunyai perasaan kepada Cik Cendana  Terdiam Nirnama dengan soalan tersebut
Hah maksudnya engkau ada perasaan kepadanya
Cakaplah ya
Bila kalian hendak bernikah itu boleh dibincangkan kemudian
Apalah engkau ini Nirnama  Marah benar Nadim terhadapnya
Ulah Nadim membuatkan Nirnama tersenyum-senyum sendirian
Hah Cik Cendana sekadar mahukan ketenangan hati
Dia punya perasaan terhadapmu
Apabila keadaan semakin genting dia mahu melihat sesuatu yang lebih besar menantinya selepas itu
Itulah engkau
Semangatnya untuk lebih gigih mengharungi semua ini
Aku tidak sempat memikirkan apa yang menanti
Kerana mungkin aku sibuk memikirkan bagaimana hendak menjemput kemenangan
Nadim mencebik
Apakah engkau beristikharah  Kening Nirnama terangkat
Engkau pernah bercerita perihal istikharah bukan Solat Istikharah memohon panduan daripada Allah untuk membuat pilihan
Aku masih ingat
Apakah engkau melakukannya  Nirnama perlahan menggeleng
Hah lakukanlah
Apabila Cik Cendana bertanya lagi berikan jawapan
Jangan buat seorang perempuan tertunggu-tunggu begitu
Senyuman nipis terukir pada bibir Nirnama
Kenapa  Siapa sangka aku akan dinasihatkan oleh engkau Nadim
Hei ini Sang Kancil tahu
Otak bergeliga
Nadim mengetuk lembut telunjuk ke sisi dahi
Mereka berdua sama-sama ketawa
Wah rancak kalian berbual
Satu sapaan membuatkan kedua-duanya menoleh
Seorang lelaki sedikit berusia berpakaian sederhana sedang membimbit raga berisi seekor ayam seraya mengendalikan sebuah pedati
Di hadapan lelaki itu seekor kerbau sedang bergerak perlahan menarik pedati berisi muatan yang agak banyak
Hah berniagakah pak cik Ke mana  Pulang ke tanah airku di Segenting Kra
Aku dari pusat pemerintahan Indera Kayangan berniaga di sana
Sekarang aku membawa hasil ke rumah
Bagaimana dengan pusat pemerintahan Indera Kayangan sekarang Nirnama bertanya sopan
Lelaki berusia itu memperlahankan pedati kerbaunya bagi menyaingi kelajuan langkahan Nirnama dan Nadim
Kecoh
Itu sebabnya aku pulang awal
Risau perkara buruk akan berlaku
Tahukah kalian Jagat Suci pulang dengan kecederaan
Ura-ura menyatakan kesaktiannya merupakan suatu kepalsuan
Sekarang rata-rata mahu kembali bernaung di bawah Semutar Putih
Nirnama dan Nadim saling berpandangan dan tersenyum
Kalian mahu ke mana  Aku Nadim ini Nirnama
Kami mahu ke Segenting Kra
Nirnama
macam pernah kudengar nama itu
Saya bukan sesiapa pak cik
Nirnama merendah diri
Ah jika kalian mahu ke Segenting Kra ayuh tumpang pedatiku
Tidaklah letih berjalan
Tambahan sempadan Segenting Kra dikawal ketat sekarang
Jika kalian bersamaku kalian boleh masuk dengan lebih mudah kerana aku tahu jalan yang tidak dikawal terlalu ketat
Lelaki itu tersenyum sambil mengangkat keningnya
Sekali lagi Nirnama dan Nadim saling berpandangan
Nadim memberikan isyarat agar mereka bersetuju dengan tawaran lelaki tersebut
Baiklah pak cik
Kami bersetuju
Pantas Nirnama dan Nadim menaiki pedati tersebut
Siapa nama pak cik Nirnama menghulurkan tangan untuk menjabat lelaki itu
Huluran tangan Nirnama dibalas
Panggil saja aku Pak Kaduk
Tunggangannya mula memasuki belantara yang lebih tebal
Selang beberapa ketika denai tidak lagi kelihatan
Laluannya semakin sukar dan berliku
Dedaunan dan ranting-ranting pepohonan kian menutupi jalan sehingga menyentuh tubuhnya dan tubuh kuda yang ditunggangi
Sekali-sekala dia menyelak rimbunan dedaunan tersebut dan menepis ranting-ranting pepohonan yang menghalang perjalanan mereka
Perlahan-lahan Cendana turun dari tunggangan
Wajah haiwan itu ditepuk-tepuknya lembut memberikan semangat dan dorongan
Setelah beberapa hari perjalanan dia akhirnya selamat merentasi wilayah-wilayah jajahan Indera Kayangan untuk sampai ke timur laut Tanah Semenanjung
Dalam perjalanan Cendana tidak banyak berehat
Hanya berhenti untuk menunaikan ibadah fardhu
Makan dan minum pun sekadar menjamah bekalan yang dibawa untuk menghilangkan lapar dan dahaga sahaja
Di belantara ini Cendana menyambung perjalanan dengan berjalan kaki sambil menuntun kudanya
Rimbunan tebal daun dan ranting-ranting pokok yang mengganggulaluan sekadar diselaknya dengan tangan
Kudanya jelas tidak menyukai keadaan tersebut tetapi dia terus menenangkan haiwan itu sambil terus melangkah
Setelah beberapa ketika melalui keadaan yang merimaskan itu laluannya terasa semakin kurang menyesakkan
Dedaunan ranting dan dahan pepohonan tidak lagi terlalu menyentuh tubuh
Semakin lama semakin menjarak sehingga pandangannya tidak lagi terselindung oleh semua itu
Di hadapannya sebuah kawasan lapang sederhana luas yang seperti dipagari pokok-pokok besar lagi tebal
Dia mendongak
Dapat dilihatnya rumah-rumah yang bergantungan di sisi batang pokok-pokok tersebut
Dari pokok ke pokok kelihatan jambatan gantung menjadi penghubung
Jambatan-jambatan itu saling bersilangan memandangkan banyak pokok berkeadaan sedemikian
Bibirnya mengukir senyuman
Namun kegembiraannya tidak lama bertahan
Dia dapat merasakan sesuatu yang sejuk sedang menyentuh pipi
Sebilah parang menjulur perlahan dari belakang tubuhnya
Namun dia tidak terburu-buru untuk bertindak
Apakah itu Puteri Cahaya Bulan Satu suara kedengaran
Benar Suara yang lain pula kedengaran dari belakang
Dia yakin si empunya suara dari belakang itu merupakan pemilik parang yang sedang menyentuh pipinya
Perlahan-lahan bilah itu meninggalkan wajah Cendana
Maafkan aku tuanku puteri
Dia menoleh ke belakang
Seorang lelaki tinggi berpakaian serba gelap yang hanya mendedahkan bahagian mata sedang tunduk hormat kepadanya
Engkau sekadar menjalankan tanggungjawab bagi menjaga keselamatan di sini
Terima kasih atas kecekapanmu
Dia menggaris senyuman lebar
Akhirnya tuanku puteri kembali  Dia berpaling
Kali ini dia berhadapan dengan sekumpulan lelaki berpakaian persis lelaki di belakangnya
Tinggal senjata mereka tersarung kemas
Langsung tidak kedengaran bunyi mereka bergerak menghampirinya mempamerkan kemampuan lelaki-lelaki ini yang bukan kepalang anak
Sememangnya itu adalah kepakaran para pahlawan Sekebun Serendah
Namun kemahiran dalam serangan hendap itu tidak berguna sama sekali apabila mereka diserang secara mengejut tanpa sebarang belas dan kasihan
Indera Kayangan yang berpakat dengan Segenting Kra melancarkan serangan besar-besaran bagi menghapuskan Sekebun Serendah
Ayahandanya terbunuh dalam serangan tersebut
Demikian kebanyakan rakyat Sekebun Serendah
Ketika ayahandanya bersama-sama barisan pahlawan Sekebun Serendah berhadapan dengan Jagat Suci dan Raja Ong Maha Perita Deria sekitar 300 orang istana dan tentera utama Sekebun Serendah yang diamanahkan oleh ayahandanya untuk menjaga keselamatan orang-orang istana berjaya melarikan diri
Termasuklah dia dan bondanya
Semenjak itu mereka bersembunyi di dalam belantara ini
Membina kehidupan baru di sini
250 tentera utama Sekebun Serendah masih tegar menjaga keamanan tempat ini
Adakah itu puteriku Satu suara perempuan yang sudah berusia kedengaran
Lelaki-lelaki yang berkumpul di hadapannya cepat-cepat membuka jalan
Seorang perempuan yang berpakaian bukan seperti orang kebanyakan meluru ke arahnya
Terus mereka berdua saling berdakapan
Oh Cendana  Bonda  Ampun Tuanku Ratu Siti Banun
Tuanku puteri baru tiba
Salah seorang lelaki berpakaian serba gelap itu bersuara
Perempuan berusia itu perlahan-lahan merenggangkan pelukan
Dia menatap Cendana semahu-mahunya
Kedua-dua belah telapak tangannya menekap pipi Cendana
Lama pandangan mereka berdua bertaut
Mengapa engkau tiba-tiba menghilangkan diri Betapa bonda hidup setiap hari dalam rindu dan risau
Berkaca mata Ratu Siti Banun
Mujur engkau kembali dengan selamat  Sebak tiba-tiba menyerkup hati Cendana
Ampunkan anakanda bonda
Tidak anakanda berniat mahu membuatkan bonda hidup dalam kerisauan
Ke mana engkau pergi wahai puteriku Kedua-dua belah tangan Ratu Siti Banun menggapai kedua-dua belah tangan Cendana
Engkau menghilang bersama wang dan senjata yang agak banyak
Bonda benar-benar menyangka engkau pergi menyerang Jagat Suci di Indera Kayangan  Cendana tertawa dan menggeleng
Anakanda pergi mengembara membuktikan diri
Membuktikan diri  Ya
Cendana melemparkan pandangan ke sekeliling
Dia cuba menatap setiap pasang mata milik lelaki-lelaki di situ
Kerana tentera utama Sekebun Serendah ini memperkecilkan seruan anakanda untuk bangkit berjuang
Semua diam langsung tidak berkutik apa-apa
Ampun tuanku puteri
Khilaf kami
Kami hanya mahu yang terbaik buat keselamatan semua bukan sahaja Tuanku Puteri tetapi juga Tuanku Ratu dan rakyat Sekebun Serendah yang ada
Seorang lelaki berpakaian serba gelap melangkah ke hadapan
Dia menarik topeng hitam yang melindungi hampir seluruh wajahnya
Terpamer wajah yang sedikit berusia tetapi janggut dan jambangnya masih kekal hitam
Cendana mengenali lelaki tersebut
Panglima Hamzah
Tuanku puteri
Ampunkan aku sekiranya membuat keputusan dengan mengutamakan keselamatan kita semua berbanding kehendak tuanku puteri seorang ketika itu
Panglima Hamzah merupakan ketua tentera utama Sekebun Serendah
Berat lagi besar tanggungjawabnya bagi memastikan keamanan tempat ini terus terjaga agar keturunan Sekebun Serendah kekal hidup dan bersambung
Dengan harapan mereka akan kembali mampu untuk membina kerajaan suatu hari kelak
Ya tetapi engkau juga menyebut bahawa aku hanyalah seorang perempuan
Engkau menyatakan bahawa jika aku ini lelaki kemungkinan untuk seruanku disahut lebih tinggi
Tuanku puteri menyeru kami untuk menyerang Indera Kayangan
Itu bukan sesuatu yang kecil
Memerlukan kepimpinan yang ampuh  Pastinya bukan datang daripada seorang perempuan bukan Cendana tersenyum kelat
Panglima Hamzah diam seraya memerhatikan sekeliling
Tentera-tentera utama Sekebun Serendah juga mendiamkan diri
Pandangan Panglima Hamzah terhenti pada wajah Ratu Siti Banun seakan memohon bantuan
Anakanda fahamilah keadaan Panglima Hamzah dan tentera utama kita
Mereka telah bertungkus lumus bagi memastikan keselamatan kita di sini
Dan aku telah mengembara ke seluruh Tanah Semenanjung menumbangkan banyak jaguh dan merentas lautan ke Kerajaan Serawa membina hubungan baik dengan Puteri Santubong dan Puteri Sejinjang
Mata Ratu Siti Banun membulat
Dahi Panglima Hamzah berkerut
Semua tentera utama Sekebun Serendah terpana dengan kenyataan Cendana itu
Bahkan aku sudah punya hubungan baik dengan Sultan Semutar Putih
Bersama-sama mereka aku berhadapan tentera gabungan Indera Kayangan dan Segenting Kra
Dalam peperangan yang sama aku berhadapan Jagat Suci dan ahli sihirnya Nujum Surya
Sultan Semutar Putih Sultan Mahmud Sebelah kening Panglima Hamzah terangkat
Pandangannya tajam menikam wajah Cendana
Sekarang Sultan Alauddin yang memerintah Kerajaan Semutar Putih
Apa yang berlaku dengan tentera Jagat Suci dan Segenting Kra Apakah mereka telah tumbang Ratu Siti Banun bersuara sambil memegang kedua-dua belah bahu Cendana
Cendana menggeleng
Tetapi mereka berundur
Kerana Kerajaan Serawa telah menghantar tentera bantuan yang besar kepada Semutar Putih
Bantuan itu sampai di tengah-tengah pertempuran dan mengubah keadaan peperangan
Ditambah pula dengan kekebalan Jagat Suci yang telah sirna
Kekebalan Jagat Suci telah sirna Kedua-dua belah kening Panglima Hamzah terangkat
Ratu Siti Banun terlopong
Engkau berada di tengah-tengah semua itu  Senyuman lebar menghiasi wajah Cendana
Benar bonda
Demi Allah
Aku terlibat dengan itu semua kerana aku berkawan dengan Nirnama
Seorang pendekar tanpa nama yang masyhur dan bukan kaleng-kaleng hebatnya
Allahu akbar
Takbir meluncur keluar dari bibir Ratu Siti Banun
Aku bukan pulang untuk berehat
Kemenangan belum di dalam genggaman
Kerisauan Semutar Putih adalah akan ada bantuan lebih besar dari Segenting Kra untuk Indera Kayangan
Aku pulang untuk sekali lagi menyeru kalian bersama-sama denganku di atas jalan perjuangan ini
Semua yang berada di situ terdiam
Keadaan yang sedikit riuh tadi hasil keterujaan mendengar cerita Cendana kembali senyap
Masing-masing saling berpandangan
Panglima Hamzah sendiri memandang Ratu Siti Banun
Kita tidak ada masa yang panjang
Dalam beberapa hari ini kita perlu berada di Segenting Kra
Bersama pendekar tanpa nama itu aku sudah berpakat untuk menyerang Raja Ong Maha Perita Deria bagi mengurangkan kemungkinan tambahan kekuatan Jagat Suci dan Indera Kayangan
Tetapi bukankah itu akan mendedahkan kita kepada bahaya tuanku puteri Satu suara mencelah
Bagaimana sekiranya kita gagal Tidak mustahil tempat ini akan diancam amarah Indera Kayangan dan Segenting Kra tuanku puteri Seorang lagi bersuara
Panglima Hamzah menghela nafas
Tuanku puteri kami bertanggungjawab memastikan keselamatan semua
Pada masa yang sama kami ada peranan besar bagi memastikan keselamatan Tuanku Ratu dan Tuanku Puteri
Kita telah lama hidup aman damai di sini
Sekebun Serendah perlahan-lahan akan berkembang semula
Mengapa kita mesti pertaruhkan ini semua untuk sesuatu yang tidak pasti dan berbahaya Mata Cendana ditatapnya tepat
Cendana tidak mengalihkan pandangan
Dia memerhati anak mata Panglima Hamzah dengan berani dan yakin
Pilihan pada tangan kalian
Sama ada untuk bangkit berjuang atau terus hidup dalam persembunyian
Saat aku berhadapan Jagat Suci baru-baru ini dia menghina kaum kita menyatakan kita bersembunyi seperti tikus
Apakah kalian mahu menelan hinaannya  Semua tidak mampu berkata apa-apa
Jika aku seorang lelaki kalian tidak akan ada keraguan ini
Aku tidak boleh menukar jantinaku
Tetapi aku telah membuktikan kemampuanku
Sekebun Serendah tidak lagi berseorangan
Melalui aku kita ada hubungan baik dengan Kerajaan Semutar Putih dan Kerajaan Serawa
Kita bukan lagi menentang Jagat Suci berseorangan
Cendana bersuara tegas
Anak mata kemudian ditalakan kepada bondanya
Ratu Siti Banun memegang erat kedua-dua belah tangan Candana
Puteriku
Bonda tidak perlu memujukku
Aku tidak akan mengubah pendirianku
Sama ada mereka yang berkebolehan ini memanfaatkan kebolehan mereka di medan yang sepatutnya mengubah keadaan kita atau anakanda akan pergi berseorangan membawa nama Sekebun Serendah dalam perjuangan besar menumbangkan kezaliman
Cendana kemudian menarik tali kekang kuda menuntun haiwan itu membuntutinya
Aku mahu berehat
Aku berikan masa malam ini untuk kalian membuat keputusan
Termasuklah bonda
Bersama atau tidak bersama tentera utama Sekebun Serendah aku akan berangkat selepas subuh
Cendana berpaling sedikit melihat Ratu Siti Banun dan tentera-tentera utama Sekebun Serendah sebelum memandang semula ke hadapan
Aku berharap sejarah akan membuktikan kita ini bangsa berani bukan bangsa pengecut
Kita sepatutnya menentang Jagat Suci bersama-sama guru
Jebat dilihat mengepal kedua-dua belah tangan
Air mata jantannya berguguran
Alauddin pula mencangkung sebelah lutut di hadapan pusara sambil menggumpal-gumpal tanah dengan sebelah tangan
Sultan baharu Kerajaan Semutar Putih itu tidak kisah pakaian kebesarannya dikotori tanah
Gumpalan tanah itu diletakkan pada pusara Adiwaja
Kemudian dia menggumpal tanah yang lain
Kasturi pula berdiri pada arah bertentangan
Di sisinya adalah Tun Nirmala
Jenin Nadim dan Cendana telah pulang setelah usai majlis pengkebumian pahlawan-pahlawan yang tumbang semasa pertembungan dengan Indera Kayangan
Majlis itu dilangsungkan sesegera mungkin setelah usai peperangan
Maka kepenatan sudah pasti sedang mendakapi mereka
Mamanda Bendahara jika engkau ingin pulang silalah
Aku akan berlama di sini
Alauddin bersuara sambil mengangkat kepala ke arah Tun Nirmala
Bendahara Semutar Putih itu menggeleng
Aku mahu bersama tuanku
Kita akan pulang ke istana bersama-sama
Malam ini akan berlangsung majlis pertabalan rasmi untuk tuanku
Alauddin terangguk-angguk
Helaan nafasnya panjang
Walau belum menjadi sultan pagi ini dia telah disarungkan pakaian kebesaran
Pada awalnya dia enggan dan melarang
Tetapi Tun Nirmala menasihatinya bahawa seseorang pemerintah memikul kebanggaan tanah air dan rakyat jelata
Maka dia wajar berpakaian yang terbaik dan megah bagi menggambarkan kedaulatan tanah airnya
Sultan Semutar Putih yang baharu itu kemudian memandang ke arah Nirnama yang berdiri di sisinya
Aku juga sama seperti Jebat
Sepatutnya kita bersama-sama guru
Semua memandang Nirnama
Kecederaan lelaki berparut itu sudah dirawat oleh tabib Istana
Nyeri tidak lagi menjalari tubuh walau badan masih terasa sengal-sengal
Ditambah dengan ilmu yang diperturunkan oleh Adiwaja kepadanya Nirnama tahu dia akan sembuh dengan baik tidak berapa lama lagi
Jika kita semua bersama guru tentera Semutar Putih akan kekurangan pimpinan
Lebih banyak akan gugur dengan sia-sia
Dengan Kakanda Alauddin dan Kakanda Jebat memimpin bilangan yang gugur itu tidak sebanyak mana
Benarkah begitu Mamanda Tun Nirmala Kakanda Kasturi  Pandangan redup Nirnama melekat pada dua lelaki di seberang pusara
Kedua-duanya mengangguk
Apa yang telah berlaku telah berlaku
Kita sebagai Muslim dididik untuk redha
Guru tahu akan hal itu
Dia telah memenuhi tujuannya
Persoalannya apakah kita akan memenuhi tujuan kita   Kata-kata Nirnama membuatkan semua yang berada di situ saling berpandangan
Alauddin perlahan-lahan bangkit
Tangan ditepuk-tepuknya untuk membersihkan kotoran yang mungkin masih bersisa
Kemudian tangannya dipanjangkan mencapai bahu Jebat dan Nirnama
Kedua-dua lelaki itu dirapatkan ke tubuhnya
Kita akan bersama-sama memenuhi tujuan kita
Menumbangkan Jagat Suci
Jebat mengangkat kepalan penumbuknya
Mengangkat kebenaran
Nirnama bersuara
Aku akan memimpin kerajaan ini dengan al-Quran dan as-Sunnah sebagai perlembagaannya
Segala syirik khurafat dan bidah akan kita nyahkan dari tanah ini semampuku
Keadilan akan tertegak
Setiap rakyat akan diberikan hak mereka
Kebajikan mereka akan aku lindungi
Biarlah kerajaan ini menjadi kerajaan yang baik dan mendapat keampunan Allah
Baldatun thoyyibatun wa Rabbun ghafur
Nirnama menyebut ayat ke-15 Surah Saba itu
Ketiga-tiga mereka mengangguk
Apakah kalian bersama kami Alauddin memandang ke arah Tun Nirmala dan Kasturi
Kedua-duanya tersenyum lebar
Ampun tuanku beribu-ribu ampun
Hajat tuanku kami junjung sepenuh jiwa atas jemala kami  Engkau rasa engkau mampu untuk berhadapan dengan Jagat Suci atau orang berkelebihan sepertinya  Suara Nadim menarik Nirnama keluar daripada lamunan
Dia memandang budak itu
Seperti biasa Nirnama hanya tersenyum nipis
Dengan izin Allah
Hah itu sudah tentulah
Nadim mencebik
Apa yang engkau sedang lamunkan Jarang aku tengok engkau menggelamun
Biasanya mulut engkau akan sibuk dengan zikir
Teringatkan Cik Cendana Nadim mengangkat kening dua kali
Nirnama tertawa kecil
Tidak habis-habis berkait Cik Cendana  Nadim turut ketawa
Saja aku menyakat
Jika Raja Ong Maha Perita Deria punya kelebihan seperti Jagat Suci berkemungkinan besar urusan untuk menumbangkannya akan mencabar
Tetapi secara tidak langsung kita akan tahu kemampuanku untuk berhadapan dengan Jagat Suci kelak
Bagaimana gurumu tahu berkenaan hubungan antara Raja Ong Maha Perita Deria dengan Jagat Suci Bukankah dia sering bertapa di tempat yang tersembunyi lagi jauh dari orang ramai
Setiap awal purnama guru akan turun dari pergunungan dan pergi ke perkampungan terdekat
Guru akan mengajarkan mereka hal-hal berkait Islam seperti urusan ibadah dan sebagainya
Pada masa yang sama guru akan memperturunkan ilmu persilatannya serba sedikit kepada pemuda-pemuda di situ
Nirnama bercerita
Oh begitu
Jadi engkau tidaklah selamanya sentiasa berada di atas pergunungan itu  Nirnama menggeleng
Aku akan menemani guru
Jadi aku tahu yang beberapa pedagang berasal dari perkampungan itu akan menyampaikan berita-berita terbaharu berkait dunia ini kepadanya
Hah begitu rupanya
Guru kata keperluan bergaul dengan masyarakat itu perlu
Sebagai pejuang apatah lagi sebagai pemimpin kita hendaklah menyelami denyut nadi masyarakat
Itulah juga aku pasti merupakan sebab guru mengarahkan aku mengembara dahulu untuk 36 purnama ke seluruh Semenanjung bagi memahami terlebih dahulu suasana tanah ini
Gurumu itu jelas orang yang bijaksana
Dia sudah aku anggap sebagai bapaku sendiri
Nirnama menekur lantai pedati
Maaflah aku mencelah
Suara Pak Kaduk membuatkan kedua-duanya menoleh kepada orang tua itu
Mereka telah melepasi perbatasan Segenting Kra
Tetapi perjalanan akan memakan masa beberapa hari lagi sebelum mereka tiba ke pusat pemerintahan kerajaan tersebut
Tidak mengapa Pak Kaduk
Mengapa Nirnama berbicara sopan
Aku mendengar kalian berbicara berkenaan Raja Ong Maha Perita Deria
Apakah kalian ada urusan dengan tuanku  Nadim dan Nirnama saling berpandangan
Isyarat mata menggambarkan mereka sama-sama mempersoalkan apakah patut mereka mendedahkan tujuan mereka ke Segenting Kra
Setelah beberapa hari mengembara bersama Pak Kaduk mereka tahu bahawa Pak Kaduk bukanlah seorang Muslim
Tetapi Pak Kaduk seorang yang amat baik hati
Setiap kali tiba waktu solat dengan sendirinya Pak Kaduk akan berhenti dan memberikan peluang bagi Nirnama dan Nadim menunaikan fardhu tersebut
Pada awal-awal perjalanan Pak Kaduk cukup teruja apabila Nirnama menerangkan apa yang mereka lakukan setiap kali dia terpaksa berhenti
Pak Kaduk jugalah yang bermurah hati menanggung makan minum mereka sepanjang perjalanan
Baik melalui barang dagangannya atau di gerai yang mereka singgahi apabila Pak Kaduk membawa mereka merentasi perkampungan-perkampungan
Pak Kaduk ada kaitan dengan Raja Ong Maha Perita Deria Nadim cuba memastikan terlebih dahulu
Pak Kaduk ketawa kuat
Aku tidaklah punya hubungan dengan tuanku
Tetapi antara sebab aku tidak kisah tempoh perniagaanku dipendekkan di Indera Kayangan atas apa yang berlaku kerana kepulanganku kali ini aku akan dipertemukan dengan tuanku
Mata Nadim membulat
Nirnama pula menumpukan lebih perhatian kepada lelaki yang sedikit berusia itu
Hah Pak Kaduk akan dipertemukan dengan Raja Ong Maha Perita Deria  Benar
Senyuman Pak Kaduk melebar hampir ke telinga
Mengapa Pak Kaduk akan dipertemukan dengan Raja Ong Maha Perita Deria Nadim menyambung pertanyaan
Kerana kami akan bersabung ayam di halaman istana
Itu kegemaran masa lapang tuanku
Dengan ayamku Biring Si Kunani aku yakin bahawa ayam sabung tuanku akan tewas  Pak Kaduk menjuihkan bibir menunjukkan seekor ayam di dalam raga
Ayam itu memang cantik dan kelihatan garang
Tajinya panjang
Berkelip-kelip mata ayam itu memandang Nadim
Di sisi ayam itu kelihatan seperti segulung kertas tebal besar berwarna putih
Hah ayam sabung rupanya
Patutlah garang begitu rupa
Nadim ketawa
Apakah Raja Ong Maha Perita Deria menjanjikan apa-apa sekiranya Pak Kaduk menang kelak Nirnama pula bertanya
Sudah pasti
Aku akan diberikan sebidang tanah dan menjadi wakil tuanku untuk tanah tersebut
Tanah itu meliputi beberapa buah perkampungan
Aku tidak lagi perlu berniaga
Aku akan hidup kekenyangan Pak Kaduk menepuk-nepuk perut
Ha apa kata kalian sertai pertandingan sabung ayam ini Untung
Aku boleh bawa kalian pergi membeli ayam sabung yang aku tahu handal-handal
Peluang lebih cerah
Sambil aku bersabung dengan tuanku kalian bolehlah bertanding dengan orang lain
Biasanya beberapa perlawanan akan berlangsung serentak
Pertandingan ayam sabung sangat digemari ramai di Segenting Kra
Nadim dan Nirnama saling berpandangan
Nirnama mengangkat tangan separa dada
Tidak mengapa Pak Kaduk
Agama kami melarang perjudian
Sebagai seorang insan yang telah bernaungkan kebaikan Pak Kaduk aku merasakan ada keperluan untuk aku turut menasihati Pak Kaduk agar tidak bersabung lagi
Dan melepaskan peluang untuk mengubah kehidupanku Pak Kaduk ketawa kuat
Sabung ayam telah memberikan aku banyak keuntungan kerana Biring Si Kunani tidak pernah tewas tahu  Hah sekiranya Pak Kaduk tewas apa akan berlaku  Tuanku akan mengambil rumah segala harta isteri dan anak perempuanku
Pak Kaduk tersenyum
Berkerut dahi Nadim
Dia memandang Nirnama
Pendekar berparut itu sekadar menggeleng
Hah apakah Pak Kaduk tak kisah  Buat apa aku nak kisah
Biring Si Kunani takkan tewas Pak Kaduk ketawa lagi
Daripada riak wajah Nadim Nirnama dapat menjangkakan yang budak itu pun menganggap tindakan Pak Kaduk akan memakan diri
Tetapi Pak Kaduk jelas telah bulat tekadnya dan amat yakin bahawa tindakan tersebut tidak akan memberikan keburukan
Nirnama tahu keputusan Pak Kaduk itu bagai diasak layu dicabut mati tidak boleh diubah lagi
Namun itu tidak menghalangnya daripada mencuba untuk menasihati orang tua tersebut
Wahai orang-orang yang beriman Bahawa sesungguhnya arak judi pemujaan berhala dan mengundi nasib dengan batang-batang anak panah adalah kotor dan adalah perbuatan syaitan
Oleh itu hendaklah kamu menjauhinya supaya kamu berjaya
Ayat ke-90 Surah al-Maidah dibaca oleh Nirnama
Nadim mengangguk dan menghela nafas panjang
Pak Kaduk akan membawa kita ke Istana Raja Ong Maha Perita Deria
Mungkin ada bagusnya kita ikut Pak Kaduk ke pertandingan tersebut
Kita akan dapat memerhatikannya dengan lebih dekat dan lebih kita tahu akan keadaan istana tersebut
Kita perlu menyusun perancangan ini bersama-sama Cik Cendana apabila dia tiba kelak
Nadim mengangguk
Hah Pak Kaduk kami ingin melihat Pak Kaduk berjaya
Bolehkah kami ikut Pak Kaduk ke pertandingan sabung ayam itu  Boleh sangat
Wah aku ada penyokong
Pak Kaduk ketawa
Pertandingan itu akan berlangsung beberapa hari lagi
Dua hari lagi kita akan sampai ke pusat Segenting Kra
Rumahku juga di situ
Kalian bermalamlah di rumahku
Isteriku pasti suka menerima tetamu  Kami berbesar hati Pak Kaduk
Terima kasih atas segala kebaikan Pak Kaduk
Ah tak ada apalah
Lelaki itu terus ketawa senang hati
Mata Jagat Suci terbuka luas
Wajahnya mendung ibarat awan mengusung hujan
Perlahan-lahan dia menunduk memerhatikan kecederaan pada dada
Pakaian kebesarannya rabak pada bahagian itu
Kulitnya terbelah
Mujurlah ia bukan kecederaan parah
Belahan itu telah dijahit oleh Nujum Surya
Jagat Suci memerhati sekeliling melihat tenteranya bergerak bersama-sama pulang ke Indera Kayangan
Bagaimana tuanku Nujum Surya menyapa
Ahli sihir itu sedang bersila di sebelahnya
Mereka berdua berada di atas sebuah tandu besar yang dipikul oleh seekor gajah
Pemerintah Indera Kayangan itu tersengih kelat
Mereka masih bersama-sama beta
Tetapi keyakinan mereka kepada beta sudah teramat rapuh
Riak wajah Nujum Surya tidak dapat diterjemah
Perlahan-lahan ahli sihir itu melemparkan pandangan ke luar tandu
Siapa sangka Nirnama itu merupakan anak murid Adiwaja
Mereka benar-benar memberikan ancaman kepada kita
Beta tidak boleh membiarkan ancaman ini terus menaungi diri beta
Pertembungan seterusnya perlu menjadi pertembungan terakhir antara kita dan mereka
Tetapi keadaan tuanku
Nujum Surya kembali memandang pemerintahnya
Jagat Suci melihat kecederaan pada dadanya
Benar tiada jin lagi yang mahu menjaga kekebalan beta
Mereka sudah gerun dan tidak mahu  menerima nasib yang sama seperti saudara mereka
Namun jin-jin lain masih bersamaku
Beta telah bersetuju menawarkan mereka lebih lagi
Lebih lagi Kening Nujum Surya terangkat
Lebih dari ratusan nyawa yang telah Tuanku korbankan buat mereka untuk peperangan ini Tuanku Nujum Surya jelas membantah
Ah jangan engkau menasihatiku
Keadaan nyata menjemput tindakan yang mendesak ini
Tetapi menjual diri tuanku kepada mereka
Merupakan jalan yang terakhir jalan kemuncak yang beta boleh lakukan
Kerana itu pertembungan seterusnya perlu menjadi pertembungan terakhir antara kita dan mereka
Jika tidak
Jagat Suci menghela nafas panjang
Jadi pertembungan seterusnya benar-benar merupakan perseteruan kemuncak
Nujum Surya menekur lantai tandu
Sehingga tuanku terpaksa pergi sejauh ini untuk mencapai kemenangan
Apakah ini berbaloi  Asalkan beta kekal berkuasa beta sanggup melakukan apa sahaja Surya
Sepatutnya beta tidak perlu sampai ke tahap ini
Tetapi nyata orang-orang kanan yang beta harapkan telah mengecewakan beta   Nujum Surya tersentak
Perlahan-lahan riak wajahnya kembali lentur mengakui betapa orang-orang kanan Jagat Suci semuanya telah gagal
Ratu Mergastua hakikatnya merupakan antara orang harapan Jagat Suci diletakkan sebagai pembantu Bagak Durjana bagi mengawal Wilayah Ujong
Ratu Mergastua ditewaskan oleh Nirnama
Akibatnya Bagak Durjana tidak lagi punya penasihat yang baik meruntuhkan pertahanan Istana Wilayah Ujong
Wilayah itu akhirnya jatuh ke tangan Semutar Putih
Jalak Bentala penasihat Kerajaan Indera Kayangan sepanjang Jagat Suci dalam pasungan dihantar ke Kerajaan Serawa dengan misi yang amat besar
Kerajaan Serawa lebih besar berbanding Tanah Semenanjung
Sekiranya kerajaan itu berjaya ditundukkan maka impian Jagat Suci untuk menguasai bukan sahaja Tanah Semenanjung bahkan seluruh Nusantara akan menjadi kenyataan
Malang seribu kali malang perancangan itu diganggu oleh Nirnama
Jalak Bentala terbunuh
Sang Kelembai ahli sihir berketurunan Majapahit datang menyerah diri kepada Jagat Suci seawal Indera Kayangan kembali kepada pemerintahannya
Semenjak itu Sang Kelembai menjadi pemburu Jagat Suci menghapuskan orang-orang penting yang tidak disukainya
Pemerintah Gangga Negara dan Sekebun Serendah tumbang di tangan Sang Kelembai
Menjadi batu dan dihancurkan oleh Jagat Suci penuh hina
Sepanjang khidmatnya Sang Kelembai gagal dua kali sahaja
Pertama tidak berhasil untuk membunuh Tun Nirmala ini kerana mamanda bendahara Semutar Putih itu dijaga dengan baik oleh Jebat dan Kasturi
Kedua tidak mampu menghapuskan Nirnama
Sudahlah pergerakan Nirnama terselindung daripada pemerhatian sihir mereka dan apabila peluang untuk bertembung muncul Sang Kelembai jelas tidak bersedia dengan kekuatan sebenar Nirnama hingga terpaksa berundur terlebih dahulu
Orang kanan terakhir Jagat Suci Puteri Gunung Ledang atau nama sebenarnya Raden Ratna Gumilah
Turut berasal dari Majapahit
Menyerah diri kepada Jagat Suci bersama-sama Sang Kelembai yang merupakan adindanya
Dia menjadi antara permaisuri gelap Indera Kayangan
Menyedari perangai Sultan Mahmud yang kaki perempuan Jagat Suci telah mengarahkan Raden Ratna Gumilah menyusup ke Gunung Ledang dan membina istana di situ
Dari semasa ke semasa Raden Ratna Gumilah akan menyusup ke dalam Istana Semutar Putih kala Sultan Mahmud nyenyak beradu dan menghantar mimpi-mimpi berkenaan dirinya sebagai Puteri Gunung Ledang
Apabila Sultan Mahmud menghantar Tuha untuk mencari kebenarannya siapa sangka Laksamana Utama Semutar Putih itu akan jatuh hati kepada Raden Ratna Gumilah
Apabila hal tersebut dipanjangkan kepada Jagat Suci pemerintah Indera Kayangan itu menawarkan kepada Tuha untuk mendapatkan Raden Ratna Gumilah hanya jika Tuha bersetuju menjatuhkan Sultan Mahmud bersama-sama mereka
Nyata jiwa Tuha benar-benar telah lama tercemar
Mungkin itu akibatnya bila hanyut terlalu lama mendampingi insan seperti Sultan Mahmud
Perancangan sebegitu rapi dan ampuh pun akhirnya terganggu dan dipatahkan oleh Nirnama
Lebih buruk pemerintahan Sultan Mahmud digantikan oleh Sultan Alauddin anak murid Adiwaja yang pastinya lebih beragama
Raden Ratna Gumilah juga terbunuh bersama-sama Tuha
Semua itu membawa kepada pengunduran tentera Indera Kayangan dan kekebalan Jagat Suci akhirnya hilang
Bertahun-tahun perancangan yang disusun penuh kelicikan dan kesabaran musnah dalam tempoh dua tahun sahaja
Patik tidak akan mengecewakan tuanku
Kita masih ada peluang
Raja Ong Maha Perita Deria masih ada
Sang Kelembai pun masih hidup
Nujum Surya cuba meyakinkan
Sekonyong-konyong letupan kecil dan kepulan asap muncul di tandu tersebut
Namun Jagat Suci dan Nujum Surya tidak cemas
Sekadar menalakan pandangan mereka ke arah itu
Sang Kelembai muncul
Ampun tuanku beribu-ribu ampun
Jin yang membawa patik baru berjaya dipujuk kembali
Terus patik ke mari
Ampun tuanku kerana patik tidak bersama tuanku sebelum ini Lelaki itu terus sujud menghadap Jagat Suci
Pemerintah Indera Kayangan itu hanya mendengus dan kemudian mengalihkan pandangan kepada Nujum Surya
Beta akan menghantar utusan kepada Raja Ong Maha Perita Deria
Raja Bersiong perlu membantu kita dalam pertempuran terakhir ini dengan seluruh kekuatannya
Sementara kita pula tidak boleh sekadar menanti untuk diserang
Apakah tuanku bercadang untuk berpatah semula ke Semutar Putih  Jagat Suci menggeleng sambil tersenyum sinis
Kita akan mengejutkan mereka   Nadim melilau memerhatikan keadaan sekeliling
Mereka telah berjalan jauh tetapi halaman istana masih belum dicapai langkahan mereka
Sepanjang perjalanan mata mereka dijamu oleh bangunan-bangunan penuh berseni
Indah nian semuanya
Ada yang berbumbung panjang seperti di Melaka ada juga yang bumbungnya berkubah dan meruncing ke atas
Cantik bukan  Suara Pak Kaduk menarik Nadim daripada lamunan
Cepat-cepat dia mengangguk sebelum memandang Nirnama
Lelaki berparut itu hanya tersenyum nipis
Di kiri dan kanan mereka terdapat empat orang tentera Segenting Kra
Keempat-empatnya telah mengiringi mereka semenjak mereka merentasi gapura Istana Segenting Kra
Mungkin sebagai penghormatan kepada Pak Kaduk yang dijemput untuk bersabung dengan Raja Ong Maha Perita Deria
Pak Kaduk berpakaian serba putih
Segak dan kemas
Selayaknya pakaian untuk berhadapan dengan seorang raja
Tinggal bagi yang berdiri rapat dengannya akan berasa aneh kerana seluruh pakaian Pak Kaduk diperbuat daripada kertas tebal
Aku kelam-kabut meninggalkan Indera Kayangan jadi aku hanya sempat menyambar gulungan kertas tebal ini
Apakah abang mahu berhadapan dengan tuanku dengan berpakaiankan kertas Bagaimana kalau terkoyak  Alah engkau ini
Tuanku tidak akan berdiri rapat dengan marhaen seperti aku
Baginda tidak akan perasan
Aku pula akan berhati-hati agar pakaian kertas ini tidak koyak
Bolehkah  Isteri Pak Kaduk menghela nafas panjang sambil menggeleng
Gulungan kertas tebal itu disambar dan dibawanya ke bilik
Pak Kaduk tersengih-sengih melihat Nirnama dan Nadim yang sedang memerhatikannya
Orang perempuan
Biasalah
Nadim turut tersengih
Nanti apabila aku menang dan diberikan tanah luas hilanglah rajuknya itu
Pak Kaduk lebih mengetahui urusan Pak Kaduk
Nirnama sopan membalas
Begitulah Nirnama walau Pak Kaduk tidak beragama Islam tetap melayannya dengan penuh sopan
Walaupun Nirnama tidak bersetuju dengan banyak tindakan dan sikap Pak Kaduk tidak pernah Nirnama menyatakan hal yang buruk kepadanya
Sebagai tetamu dia berusaha untuk menunjukkan akhlak yang terbaik
Nadim yang sering terlajak mulut
Namun setiap kali itu hendak berlaku Nirnama akan lebih pantas menghentikannya
Esok kita akan ke Istana Segenting Kra
Kalian akan takjub dengan tempat itu  Dua malam menumpang di rumah Pak Kaduk Nirnama dan Nadim dilayan dengan amat baik
Kedua-dua suami isteri itu berhati berlian sangat baik dan suka membantu
Isteri Pak Kaduk juga handal memasak
Semua makanan yang dijamu kepada mereka sedap-sedap belaka
Nirnama melakukan yang terbaik bagi memastikan semuanya adalah halal
Dia sendiri menyembelih ayam dan lembu yang mahu dihidangkan kepada mereka
Sambil itu Nadim diberikan pendedahan berkenaan ibadah korban di sisi Islam
Pak Kaduk secara perlahan-lahan tambah berminat apabila Nirnama menceritakan perihal penjagaan halal-haram di sisi Islam
Namun apabila dipujuk untuk meninggalkan sabung ayam Pak Kaduk tetap bertegas
Bagi Pak Kaduk inilah masanya untuk dia mengubah kehidupan
Biar sedikit tetapi berkat dan halal Pak Kaduk
Nirnama lembut bersuara
Pak Kaduk tersengih-sengih
Alah kamu ini
Berilah peluang supaya aku merasa kesenangan
Peluang ini bukan mudah-mudah tiba
Aku telah melalui satu jangka waktu penuh keperitan apabila Biring Si Kunani tidak tewas-tewas
Hah tidak tewas-tewas ayam Pak Kaduk tetapi Pak Kaduk melalui satu jangka waktu penuh keperitan  Yalah
Apabila semua asyik tewas mereka tidak lagi mahu bersabung ayam denganku
Itu yang aku terpaksa berdagang berniaga semula
Jauh merantau hingga ke Indera Kayangan
Satu purnama aku akan berulang dua atau tiga kali bagi mendapatkan pendapatan yang cukup-cukup makan
Perit  Jadi bagaimana sebenarnya Raja Ong Maha Perita Deria boleh menjemput Pak Kaduk Nirnama menatap wajah Pak Kaduk
Mungkin mereka yang biasa bersabung ayam dengan tuanku telah menyampaikan khabar berkenaan aku
Mungkin tuanku mahu mencuba kekuatan ayamnya
Aku dengar tuanku juga tidak terkalah selama ini
Hah jadi Raja Ong Maha Perita Deria mahu membuktikan dialah yang terhebat
Tujuan aku ke Indera Kayangan sebelum ini bukanlah hendak berniaga sangat
Aku mencari kain terbaik sebenarnya
Tetapi memandangkan aku telah biasa ke sana berniaga aku jadi terlalu asyik berniaga dan terlupa niat utamaku
Pak Kaduk ketawa
Nadim turut tertawa sambil menggeleng
Nirnama hanya tersenyum nipis
Bukankah itu tandanya Pak Kaduk ada ilmu berniaga yang baik
Kami menumpang pedati Pak Kaduk pun melihat betapa banyak barangan yang berjaya Pak Kaduk bawa pulang
Mengapa mahu taruhkan semua itu Nirnama masih mencuba
Pak Kaduk tersengih
Menggaru belakang kepalanya yang pasti tidak gatal
Yalah tapi sampai bila nak berniaga
Sudah ada peluang kita sambarlah
Hidup kena berani  Nirnama hanya tersenyum
Tidak lagi memanjangkan hal tersebut
Lihat Pak Kaduk memanjangkan sebelah tangan
Nadim menoleh ke arah yang ditunjuk
Orang ramai memenuhi ruang bagai anai-anai bubus berkerumun kerana mahu melihat sesuatu
Ternyata perkarangan istana yang dimaksudkan itu dikelilingi tempat duduk orang ramai
Mereka telah tiba
Pak Kaduk membelai-belai ayam sabung yang digendongnya dengan sebelah tangan
Engkau akan terus membawa tuah kepadaku
Nadim merapatkan diri kepada Nirnama
Kalau aku tak terima didikan engkau aku sekarang akan terkumat-kamit meminta kepada segala semangat dan datuk nenek
Bisikan itu membuatkan Nirnama tertawa kecil
Mereka dibawa ke perkarangan istana
Sorakan bergempita saat Pak Kaduk tiba
Di tengah-tengah halaman itu terdapat beberapa bulatan mungkin ruang untuk ayam-ayam bersabung
Tetapi bulatan-bulatan lain kini semakin surut dengan manusia
Nyata perlawanan di gelanggang lain telah pun tamat
Di seberang gelanggang tersergam singgahsana indah
Seorang lelaki kelihatan muda belia gagah dan berotot sasa
Kepalanya mengenakan kecopong megah sambil dirinya berpakaian kebesaran bertatah perhiasan indah menggambarkan kedaulatan Segenting Kra
Lelaki kacak lagi tampan itu sedang bersemayam dengan sebelah kaki di atas singgahsana
Di sisi singgahsana terdapat sebuah senjata yang panjangnya bagai sebelah tangan manusia tebal tersandar
Lela rentaka
Nadim tahu akan senjata tersebut
Dia ada meriam tangan
Nadim berbisik kepada Nirnama
Lelaki berparut itu tenang sahaja
Mengangguk perlahan sambil matanya tepat memandang lelaki yang sedang bersemayam tersebut
Di kiri dan kanan singgahsana berdiri tentera-tentera Segenting Kra
Dia yakin lelaki itu merupakan Raja Ong Maha Perita Deria
Tambah pula kelihatan beberapa orang dayang sedang galak mengipas lelaki itu bagi memastikan dirinya nyaman
Hanya raja yang akan dilayan sedemikian
Pak Kaduk akhirnya engkau tiba
Beta menyangka engkau tidak jadi hadir  Ampun Tuanku Yang Mulia Pak Kaduk mengangkat sembah
Patik terlewat kerana mempersiapkan diri
Masakan patik tidak mahu hadir apabila telah dimuliakan oleh tuanku dengan jemputan sebegini takzim  Raja Ong Maha Perita Deria ketawa
Persiapan ya Jadi engkau yakin Biring Si Kunani itu akan menewaskan Si Putih Mata beta  Pak Kaduk tersenyum lebar
Belum cuba belum tahu tuanku
Ampun tuanku  Tawa Raja Ong Maha Perita Deria kedengaran berdekah-dekah
Jadi engkau tidaklah yakin sepenuhnya  Tiada siapa dapat seratus peratus yakin dengan apa-apa tuanku
Semakin kuat tawa Raja Ong Maha Perita Deria
Dia memandang dayang-dayang di sisi yang sedang mengipas dirinya dengan pengipas tangan berbentuk daun pisang
Aku suka orang ini
Ketika ini Nadim melihat wajah Nirnama keruh seketika
Pandangan redup lelaki berparut itu berubah menjadi tajam
Namun keadaan itu berlaku sebentar sahaja
Pandangan dan riak wajah Nirnama kembali seperti biasa
Mengapa Nirnama  Dia mempunyai taring
Banyak orang ada gigi taring
Ya tetapi perhatikan dengan teliti
Taringnya lebih panjang
Nadim menyepetkan mata memerhati dengan lebih teliti
Kemudian matanya membesar
Hah seperti Jagat Suci
Ya benar
Menandakan apa yang dinyatakan oleh guru itu benar
Dia ada mengamalkan sihir
Berkemungkinan besar serupa seperti Jagat   Pak Kaduk siapakah dua insan yang bersamamu itu Raja Ong Maha Perita Deria memandang tepat ke arah Nadim dan Nirnama
Pandangannya jatuh dahulu kepada Nadim kemudian melekat pada Nirnama
Parut pada wajah Nirnama menarik perhatiannya
Ah mereka merupakan sahabat patik tuanku
Hari ini mahu memberikan sokongan kepada patik
Wah wah wah
Engkau ada penyokong ya
Raja Ong Maha Perita Deria tertawa dan menggeleng
Baiklah Pak Kaduk
Sebelum kita bermula aku ada satu tawaran
Memandangkan engkau tidak sepenuhnya pasti engkau akan memenangi Sayembara kita hari ini apakah engkau sudi untuk bertukar ayam denganku  Mata Pak Kaduk membulat
Hah Bertukar ayam dengan tuanku  Ya
Raja Ong Maha Perita Deria berdiri tegak
Lepaskan ayamku  Dua orang tentera membawa sebuah raga
Seekor ayam yang megah dan garang berdiri di dalam raga tersebut
Ayam itu kemudian dilepaskan di bulatan tengah
Pada zahirnya ayam itu nyata kelihatan lebih mantap berbanding ayam Pak Kaduk
Tajinya juga kelihatan lebih panjang dan keras
Sekitar mata ayam itu putih melepak
Jelas ayam itu adalah daripada baka langka yang jarang ditemui lagi
Itulah Si Putih Mata
Sepanjang aku bertanding ia tidak pernah dikalahkan
Demikianlah Biring Si Kunani tuanku
Pak Kaduk menjunjung ayamnya
Sekiranya engkau merasakan Biring Si Kunani benar-benar boleh menewaskan Si Putih Mata maka tolaklah tawaranku
Tetapi jika engkau merasakan sebaliknya aku rela Si Putih Mata menjadi milikmu
Pak Kaduk senyap buat beberapa ketika
Jelas sedang berfikir akan tawaran yang tidak dijangka itu
Nadim menghampiri Pak Kaduk
Pak Kaduk engkau tidak wajar berfikir lagi
Kita perlu yakin dengan apa yang kita ada apabila hendak berbuat sesuatu
Jangan fikirkan apa yang kita belum ada
Apabila aku menerima Si Putih Mata maka ayam itu adalah untuk aku  Nadim menggeleng
Raja Ong Maha Perita Deria mungkin sekadar mahu bermuslihat denganmu Pak Kaduk
Jangan terperangkap  Ish engkau masih budak
Tidak tahu banyak
Raja Ong Maha Perita Deria orang yang jujur  Nirnama yang berdiri tidak jauh dari mereka menggeleng apabila kata-kata Pak Kaduk singgah ke telinganya
Pandangan redupnya kekal melekat pada Raja Ong Maha Perita Deria
Raja itu jelas punya kelicikan tersendiri
Senyuman tidak lekang pada wajah raja itu menggambarkan keyakinannya
Mungkin
Baiklah patik bersetuju tuanku  Hah Raja Ong Maha Perita Deria menepuk tangannya
Bagus
Lepaskan ayam engkau itu ke gelanggang
Sekarang Si Putih Mata yang mewakilimu
Faham  Baik tuanku
Pak Kaduk pun melepaskan Biring Si Kunani ke bulatan di hadapannya
Kita mulakan persabungan ini
Bunyi gong kedengaran
Pak Kaduk dan Nadim berundur beberapa langkah dari bulatan tengah tersebut
Biring Si Kunani dan Si Putih Mata kini berpusing dengan arah yang saling berlawanan
Masing-masing bagai mengerti bahawa mereka diletakkan di situ untuk saling bertarung
Hingga salah satu daripada mereka terkorban
Si Putih Mata terus menerpa dengan garang
Biring Si Kunani pula bagaikan tahu apa yang perlu dilakukan
Dia bergerak laju ke hadapan melepasi Si Putih Mata
Apabila Si Putih Mata jatuh ke tanah Biring Si Kunani menerpa ke arahnya
Kaki dilibas pisau yang terikat pada belakang tajinya mencantas sayap Si Putih Mata
Darah memercik ke tanah gelanggang
Para penonton bersorak
Halaman Istana Segenting Kra bergegak-gempita
Nadim menghela nafas dan menggeleng
Bahunya disentuh Nirnama
Lelaki berparut itu memberikan isyarat supaya Nadim bertenang
Pak Kaduk pula kelihatan teruja dan seronok
Mungkin bangga melihat Biring Si Kunani beraksi
Mereka berdua telah lama bersama-sama mengharungi pelbagai Sayembara sabung ayam selama ini
Si Putih Mata tidak berputus asa
Terus garang menyerang
Tetapi Biring Si Kunani lebih lincah
Mengelak setiap libasan taji Si Putih Mata
Kedua-duanya sesekali terbang sekitar sehasta dari atas tanah saling cuba menusukkan taji dan pisau masing-masing ke tubuh lawan
Biring Si Kunani mula menerima kecederaan
Darah memercik ke tanah
Ugh
Kasihannya ayam-ayam itu
Islam melarang perbuatan sebegini kejam kepada haiwan-haiwan
Nirnama bersuara perlahan
Jika tidak kerana kita berada di tengah-tengah istana musuh aku sudah hentikan semua ini
Nadim mengangguk
Mereka ada tujuan yang lebih besar dan urusan itu tidak boleh gagal
Pandangan ditebarkan ke sekeliling
Sebenarnya semenjak awal Nadim cuba memahirkan dirinya dengan selok-belok kawasan istana supaya mereka tahu jalan yang terbaik untuk menyusup kembali ke sini
Itulah tujuannya Nadim mencadangkan agar mereka mengekori Pak Kaduk ke mari
Ya Pak Kaduk menjulang tangan
Biring Si Kunani telah melibas tajinya mencederakan mata Si Putih Mata
Si Putih Mata bagaikan kehilangan hala tuju
Mungkin kesakitan yang menjalari tubuhnya semakin parah
Dengan kehilangan sebelah mata haiwan itu tidak lagi mampu melancarkan serangan
Biring Si Kunani terus terbang menerpa lawan
Pisau di belakang tajinya terus terbenam dalam ke tubuh Si Putih Mata
Kemudian Biring Si Kunani melompat dari atas tubuh lawan kembali ke tanah
Beberapa ketika kemudian Si Putih Mata terkulai sementara Biring Si Kunai megah terlompat-lompat bagaikan tahu untuk meraikan kemenangannya
Pak Kaduk seperti dirasuk kegembiraan yang teramat sehingga dia terlompat-lompat
Dia terlupa bahawa dia sedang mengenakan pakaian yang diperbuat daripada kertas
Walaupun tebal jika dia melompat sedemikian rupa pakaian itu akan terkoyak  Pak Kaduk Nadim cuba memberikan amaran
Tambah pula Nadim sebenarnya hairan
Yang menang ialah Biring Si Kunani
Bukankah Pak Kaduk telah
Prak Kraak  Pakaian Pak Kaduk terkoyak
Terus terpapar tubuhnya yang sedikit gendut
Mujur Pak Kaduk segera berhenti daripada bergembira sedemikian rupa
Jika tidak seluarnya hanya menanti masa untuk turut terkoyak
Semua di perkarangan Istana Segenting Kra mentertawakan Pak Kaduk
Raja Ong Maha Perita Deria turut ketawa berdekah-dekah sambil menuruni singgahsana
Dia berdiri betul-betul di hadapan gelanggang
Matanya melihat bangkai Si Putih Mata
Dia menggeleng
Benarlah cerita orang akan kehebatan ayam milikmu Pak Kaduk
Beta sangat kagum  Pak Kaduk tersengih-sengih
Segan dengan keadaan dirinya yang tidak lagi berbaju
Telah terdedah rahsianya hanya berpakaian kertas
Pada masa yang sama dia bangga dipuji sebegitu
Mujurlah Biring Si Kunani sudah menjadi milik beta
Ini bermakna beta telah menewaskanmu Pak Kaduk
Maka bersedialah untuk menyerahkan segala harta rumah bahkan isteri dan anak suntimu
Raja Ong Maha Perita Deria tersenyum lebar lagi sinis
Taringnya jelas kelihatan
Mata Pak Kaduk membulat
Dia seakan baru tersedar akan hakikat bahawa Biring Si Kunani bukan lagi mewakilinya
Terus dia terlutut ke bumi
Terkoyak pula seluarnya
Bertambahlah semua mentertawakannya
Kecuali Nadim dan Nirnama
Nadim cepat-cepat mendapatkan Pak Kaduk berusaha semampunya untuk melindungi tubuh orang tua itu daripada dilihat orang ramai
Nirnama perlahan-lahan menuruti perbuatan Nadim
Turut berusaha melindungi tubuh Pak Kaduk
Pendekar berparut itu menanggalkan pakaian luarnya dan memberikan pakaian tersebut kepada Pak Kaduk agar lelaki itu mampu menutup kemaluannya daripada terdedah
Jadi aku sekarang tidak lagi punya apa-apa Pak Kaduk separa berteriak
Suaranya bergetar hebat
Mungkin masih tidak percaya akan malang yang bertimpa-timpa
Sudahlah jatuh ditimpa tangga pula
Benar Pak Kaduk
Beta amat berterima kasih atas kesudian Pak Kaduk bertukar ayam dengan beta
Sebenarnya Si Putih Mata memang tiada harapan untuk menang dengan Biring Si Kunani
Ramai yang memberikan beta peluang untuk menang selama ini kerana menghormati beta sebagai Raja
Raja Ong Maha Perita Deria ketawa berdekah-dekah
Nadim melirik ke arah Pak Kaduk
Dia dapat melihat tubuh lelaki itu bergetar hebat
Mungkin sedang cuba mengawal diri yang kesedihan
Raja Ong Maha Perita Deria patik tidak dapat membenarkan tuanku menzalimi Pak Kaduk sedemikian
Nirnama tiba-tiba bersuara
Nadim sendiri terkejut
Nirnama  Nirnama mengangkat tangan menghalang Nadim daripada menyuarakan pendapatnya
Tuanku sudah kaya-raya dan mempunyai segala harta yang tidak luak dimakan tujuh keturunan
Apalah kiranya tuanku beralah
Pak Kaduk hanya marhaen yang hidupnya selama ini cukup makan sahaja
Ya dan dia mahu mengubah kehidupannya itu
Sebab itu dia berani menerima cabaranku
Maka dia perlu berani menanggung akibatnya jua Raja Ong Maha Perita Deria jelas tidak senang dengan sanggahan Nirnama
Aku tidak dapat membenarkan kezaliman ini berlangsung di hadapan mataku
Dan engkau siapa   Bentakan Raja Ong Maha Perita Deria membuatkan tentera di sekitar singgahsana berderu turun di kiri dan kanan pemerintah Segenting Kra itu dengan senjata terhunus siap diacu ke arah Nirnama
Nirnama memandang tenang ke hadapan
Tepat ke wajah Raja Ong Maha Perita Deria
Aku Nirnama
Engkau
Perlahan-lahan Cendana menyelak dedaun yang melindungi pandangan
Dia kemudian keluar dari belantara
Cendana tidak lagi berpakaian seperti sebelumnya
Dia berpakaian serba gelap persis pahlawan-pahlawan Sekebun Serendah
Dia berada di salah sebuah bukit berhampiran Istana Segenting Kra
Bukit itu dipenuhi belantara kecil
Satu-satunya tempat yang sesuai untuk bersembunyi di sekitar istana tersebut
Dari sini dia dapat melihat keadaan di gelanggang sabung ayam
Pertandingan sabung ayam antara Biring Si Kunani dan Si Putih Mata baru berakhir
Pak Kaduk tertipu dan tewas
Nirnama nampaknya sedang masuk campur
Cendana tersengih
Tidak boleh berdiam diri di hadapan kezaliman ya Nirnama
Bagaimana tuan puteri Nampaknya keadaan bakal berubah
Satu suara berdesir di sisinya
Puteri Cahaya Bulan itu menoleh ke kanan
Seorang lelaki bergerak dari belakang dan melutut di situ
Kain yang menyelimuti wajah ditariknya menzahirkan gerangan diri
Panglima Hamzah
Tindakan kita turut berubah mengikut keadaan
Panglima Hamzah mengangguk
Tempoh hari setelah berdebat panjang sepanjang malam mereka akhirnya mencapai kata putus untuk menyahut seruan Cendana
Dengan restu Ratu Siti Banun mereka berbaiah kepada Cendana dan bersedia untuk melaksanakan arahannya
Panglima Hamzah yang pertama melakukan baiah tersebut sebagai tanda kerelaan dan sokongannya yang  tidak berbelah bagi
Daripada 250 orang 50 orang mengekori Cendana ke Segenting Kra dan baki menanti di sempadan antara Indera Kayangan dan Semutar Putih bersiap sedia untuk peperangan akhir
Cendana menoleh kembali ke arah Panglima Hamzah
Pertarungan antara Nirnama dan Raja Ong Maha Perita Deria mungkin bakal tercetus
Kita mungkin tidak akan menanti sehingga malam
Panglima Hamzah mengangguk
Dia memandang ke belakang dan memberikan isyarat
50 orang pahlawan terbaik daripada kalangan tentera utama Sekebun Serendah bersiap sedia
Siaga semua   Tentera Segenting Kra menghunuskan senjata masing-masing
Orang ramai berkaki seribu melarikan diri
Perkarangan istana itu bertukar riuh-rendah
Jelas mereka yang merupakan orang-orang berada tidak mahu terjebak dalam pertarungan yang bakal berlangsung
Masing-masing hanya memikirkan diri sendiri
Ah engkau rupanya Nirnama
Jagat Suci ada berbicara melalui utusannya berkenaanmu
Engkau telah menjadi duri dalam usahanya menyatukan Tanah Semenanjung
Raja Ong Maha Perita Deria tersengih dan kembali ke singgahsana
Sebentar dia menunduk dan mencapai lela rentaka
Hanya dengan tangan kiri dia mengangkat meriam tangan tersebut
Pada masa yang sama dua orang tentera Segenting Kra merapatinya sambil membawa sesuatu yang berbungkus di sebalik kain
Tangan kanan Raja Ong Maha Perita Deria mencapai sesuatu di balik kain tersebut
Terserlah sebatang ankus buatan tempatan
Kelihatan megah dan menggerunkan
Kedua-dua senjata itu direhatkan pada bahunya
Raja Ong Maha Perita Deria kembali menatap Nirnama
Elok juga engkau ke mari
Bermakna apabila aku ke Indera Kayangan esok kekuatan Semutar Putih akan berkurangan
Bukankah begitu Dia tersenyum lebar hingga menampakkan gigi taringnya
Esok Terangkat sebelah kening Nadim
Ah Jagat Suci telah menghantar khabar bahawa gabungan tentera kami terpaksa berundur kerana kalian mendapat bantuan secara tiba-tiba dari Kerajaan Serawa
Jadi dia mahu mengusahakan kelicikan yang sama saat kalian menggempur istananya
Hah sudah pasti itu tidak akan kami biarkan
Bukankah begitu Nirnama Bodohnya engkau memberitahu kami
Nirnama membisu
Matanya redup memandang Raja Ong Maha Perita Deria
Bibirnya kekal terkumat-kamit dengan zikir dan ayat-ayat suci
Kalian hanya berdua
Dan engkau budak aku tahu bukan pendekar
Bagaimana kalian akan berhadapan dengan aku dan tenteraku di sini Raja Ong Maha Perita Deria mendepangkan tangan menjulurkan dua senjatanya ke kiri dan kanan
Tentera Segenting Kra di sekeliling pemerintah mereka mengambil tindakan itu sebagai isyarat untuk mereka bergerak
Semua membuka langkah menuruni anak tangga
Satu langkah dua langkah tiga langkah
Derap langkahan mereka menggegar buana
Kekuatan mereka sekitar 500 orang memang tidak akan mampu untuk ditangani Nirnama seorang apatah lagi jika barisan terntera itu disertai Raja Ong Maha Perita Deria sendiri
Mayat kalian akan dicincang
Kemudian esok para jin  yang tunduk kepadaku akan membawa aku dan seluruh bala tentera aku ke medan perang
Kemenangan akan menjadi milikku dan Jagat
Raja Ong Maha Perita Deria menalakan ankus ke arah Nadim membuatkan remaja itu tersentak
Segera Nadim merapatkan diri kepada Nirnama
Nadim beransur
Bawa Pak Kaduk pergi dari sini
Nirnama akhirnya bersuara
Nadim mengangguk
Dia memanjangkan sebelah tangan memaut bahu Pak Kaduk sambil memeluk belakang tubuh lelaki itu memastikan susuk tubuh lelaki itu tidak terdedah
Terima kasih terima kasih Pak Kaduk melaung seraya meninggalkan tempat tersebut
Tiada siapa kata mereka boleh pergi
Pak Kaduk berhutang denganku Raja Ong Maha Perita Deria menalakan muncung lela rentaka ke arah Pak Kaduk dan Nadim
Nirnama tidak berganjak
Belum sempat Raja Ong Maha Perita Deria melancarkan serangan tentera Segenting Kra di kiri dan kanannya tumbang begitu sahaja
51 manusia yang berpakaian serba gelap tiba-tiba muncul dari atas menjunam ke arah mereka dan membunuh sebahagiannya
Raja Ong Maha Perita Deria terkejut
Perkarangan istana itu bertukar menjadi medan pertempuran
51 manusia berpakaian serba gelap itu terus bersiaga untuk bertarung
Tentera-tentera Segenting Kra yang berhampiran Raja Ong Maha Perita Deria menumpukan perhatian untuk menghalang penyerang-penyerang serba gelap itu daripada menjadikan pemerintah mereka sebagai sasaran
Sejenak kemudian Raja Ong Maha Perita Deria merasakan ada ancaman hadir dari sisi
Dia terus menghayun ankus ke kiri
Hayunan senjatanya terhenti
Seorang perempuan berpakaian serba gelap sedang menahan ankus itu dengan sebilah parang
Kelewang Mata Raja Ong Maha Perita Deria membulat
Ini senjata khusus bagi Sekebun Serendah  Dan aku pewaris mereka Cendana menzahirkan wajah dengan menarik kain yang melitupinya
Dia melibas kelewang itu ke wajah Raja Ong Maha Perita Deria
Pada sedetik itu Cendana melihat bibir Raja Ong Maha Perita Deria menggores senyuman sinis
Meriam kecil pada tangan kiri pemerintah Segenting Kra itu deras memukul tubuh Cendana
Srikandi itu terundur kakinya tersadung tangga dan punggungnya menghenyak lantai
Aku bukan pahlawan picisan perempuan jahanam Ankus dilibas dari atas
Ketika ini deruan angin bagaikan menerpa  mereka
Pergerakan Raja Ong Maha Perita Deria terhenti
Dia pantas menukar haluan ankusnya untuk mempertahankan diri
Senjata itu bertembung dengan sebilah keris
Nirnama meluru dari bawah terbang bagai dibawa angin menolak Raja Ong Maha Perita Deria sehingga pemerintah Segenting Kra itu terpaksa berundur kaki mendaki setiap anak tangga di belakangnya
Pergerakan itu hanya terhenti apabila belakang tubuh Raja Ong Maha Perita Deria menghentam singgahsananya sendiri
Singgahsana itu tercampak ke belakang patah riuk
Cik Cendana uruskan tentera-tentera Segenting Kra Nirnama melaung
Baik Cendana terus menyertai pertarungan bersama 50 pahlawan berpakaian serba gelap yang hadir bersama-samanya
Kalian telah berpakat untuk berbuat onar di sini rupanya
Anak mata Raja Ong Maha Perita Deria menikam tepat anak mata Nirnama
Pandangan mereka bertembung tatkala Nirnama berusaha membuatkan kerisnya menekan ankus Raja Segenting Kra itu sekaligus membuatkan tubuh Raja Ong Maha Perita Deria tidak dapat bergerak akibat tersepit dengan lantai
Kehadiran kalian bukan kebetulan
Kalian tahu aku akan pergi membantu Jagat Suci
Apakah dalam kalangan kalian ada nujum  Kami Muslim tidak beriman dengan nujum-nujum  Nirnama mengerah seluruh kudrat untuk memastikan Taming Sari terbenam ke dada Raja Ong Maha Perita Deria
Tetapi ankus yang berada di antara mata keris dan tubuh Raja Segenting Kra itu jelas menjadi penghalang
Raja Ong Maha Perita Deria tertawa kuat
Taringnya jelas kelihatan
Sesaat kemudian dia membawa kepalanya ke hadapan dan taring itu terbenam ke bahu Nirnama
Mata Nirnama terbelalak tidak menyangka akan tindakan tersebut
Namun dia tidak mudah hilang punca
Fikirannya waras melawan arus kesakitan
Dia tahu sekiranya dia merentap tubuhnya untuk melepaskan diri bahagian bahu itu akan terkoyak
Kecederaan yang parah akan mengganggu usaha menumbangkan Raja Ong Maha Perita Deria
Nirnama menghentakkan lututnya ke celah kaki Raja Segenting Kra itu
Giliran Raja Ong Maha Perita Deria pula untuk membelalakkan mata
Mulutnya terbuka melepaskan taring dari bahu Nirnama
Belum sempat Nirnama mahu menarik Taming Sari bagi melancarkan serangan seterusnya lela rentaka telah dihadapkan ke arah pendekar berparut itu
Satu dentuman kuat kedengaran
Perkarangan istana itu senyap sunyi bagaikan dilanggar garuda
Semua memandang ke arah Raja Ong Maha Perita Deria yang berseorangan
Adapun Nirnama terpelanting tinggi ke udara
Di tengah-tengah udara Nirnama tangkas menepis sebiji bebola hitam ke tepi
Bebola itu meletup serta-merta menyebabkan Nirnama terpelanting ke arah berlawanan dan jatuh semula di halaman istana
Kuatnya letupan itu mengakibatkan Nirnama terseret beberapa depa di atas tanah dalam keadaan terlentang
Sebahagian pakaiannya rabak dan terbakar
Nirnama  Cendana mahu mendapatkan Nirnama tetapi srikandi itu dihalang beberapa orang tentera Segenting Kra
Bilangan tentera Segenting Kra yang jauh mengatasi bilangan Cendana dan pahlawan Sekebun Serendah menyebabkan srikandi itu terpaksa memberikan perhatian kepada musuh terlebih dahulu
Raja Ong Maha Perita Deria mencampakkan lela rentaka ke tepi
Nampaknya senjata itu boleh melancarkan satu peluru sahaja
Dia bangkit bertongkatkan ankus sambil ketawa terbahak-bahak
Dia mengabaikan pertempuran antara tenteranya dengan pahlawan yang dipimpin oleh Cendana
Pandangannya hanya tertumpu kepada Nirnama
Darah Nirnama yang meleleh pada bibir dijilatnya licin
Dia menyeringai bagaikan haiwan buas
Engkau telah melakukan kesilapan besar dengan hadir ke mari
Di luar jangkaan semua Raja Ong Maha Perita Deria lenyap daripada pandangan
Sedetik kemudian dia muncul di hadapan Nirnama yang berusaha untuk bangkit
Kedua-dua belah tangannya menghayun ankus
Mujur Nirnama bertindak pantas
Tangan kiri menangkap batang ankus itu menghalang bilahnya daripada menyentuh leher Nirnama
Walaupun begitu kekuatan hayunan ankus tersebut dapat dilihat daripada deruan angin yang memukul tubuh Nirnama hingga tanah di belakangnya meretak dan ada yang terumpil
Sebagai persediaan untuk membantu Jagat Suci aku telah menghisap darah seratus gadis sunti dalam seminggu ini
Kekuatanku sedang berada pada tahap kemuncak
Raja Ong Maha Perita Deria melibas tangannya
Nirnama melakukan lompatan balik kuang berjaya menjarakkan diri sekitar dua depa
Terus dia memecut ke hadapan
Segala kesakitan diabaikan
Bibirnya kekal terkumat-kamit
Mari  Raja Ong Maha Perita Deria bersiaga
Tetapi pada saat akhir Raja Segenting Kra itu melakukan sesuatu di luar jangkaan
Dia membiarkan sahaja Taming Sari merodok tubuhnya
Nirnama datang dengan sepenuh kekuatan
Deruan angin ganas yang menyertainya menolak tubuh Raja Ong Maha Perita Deria sedepa ke belakang
Kedua-dua belah kaki pemerintah Segenting Kra itu terseret di atas tanah tetapi tubuhnya kekal tegak
Dahi Nirnama diserang kerutan
Raja Ong Maha Perita Deria ketawa sekuat-kuatnya
Terus dia memutarkan tubuh sedikit sambil menghayun hulu ankus ke kepala Nirnama
Tindakan itu terlalu pantas sehingga menyebabkan Nirnama tersungkur menyembah bumi
Raja Segenting Kra itu pantas menyepak Nirnama mengakibatkan tubuh pendekar berparut itu terpelanting melanggar tangga berhampiran
Tangga itu pecah dan kawasan sekitarnya retak tika menerima hentaman tubuh Nirnama
Raja Ong Maha Perita Deria ketawa terbahak-bahak
Taming Sari tidak dapat menembusi tubuhnya
Benarlah sangkaan Nirnama bahawa Raja Ong Maha Perita Deria mempunyai sihir yang tidak kalah dengan Jagat Suci
Nirnama memaksa dirinya untuk kembali bangkit walau nyeri dan ngilu galak mencucuk-cucuk tubuh
Bibirnya kekal terkumat-kamit
Engkau masih tidak berputus asa Tawa Raja Ong Maha Perita Deria masih bersisa
Engkau sepatutnya melarikan diri
Segala sihir kepunyaan Jagat Suci hakikatnya datang daripadaku
Jin-jin yang membantunya merupakan jin-jin yang telah punya hubungan denganku Raja Segenting Kra itu menepuk dadanya
Mata Nirnama membulat
Ya
Tetapi engkau takkan hidup untuk berkongsi maklumat ini
Raja Ong Maha Perita Deria mengacukan ankus ke arah Nirnama
Engkau akan mampus hari ini  Raja Segenting Kra itu sekali lagi lesap begitu sahaja   Perjalanan kita dengan tentera seramai ini pasti sudah sampai ke perhatian Jagat Suci
Kasturi memandang Alauddin
Sultan itu mengangguk
Dia menunggang seekor kuda berwarna hitam besar dan gagah
Dia sendiri berzirah megah selayaknya sebagai pemimpin bagi bala tentera sebesar ini
Apa pandanganmu Mamanda Bendahara Kerajaan Serawa Alauddin menalakan pandangan ke sebelah kanan
Jenin sedang menunggang kuda di sisinya
Kerisauan Laksamana Kasturi itu ada benarnya tuanku
Atas sebab itu patik mencadangkan kita bergerak awal ke Indera Kayangan
Tidak memberikan mereka peluang untuk benar-benar bersedia
Jenin mengangkat sembah hormat
Ya mereka belum sempat merawat luka dan letih daripada pertempuran sebelum ini
Tambah pula mereka perlu bergerak jauh untuk kembali ke tanah sendiri
Engkau nyata telah membuat pertimbangan yang baik mamanda bendahara
Hasil perbincangan kita bersama
Tanpa buah fikir daripada Tun Nirmala Laksamana Kasturi dan Nadim aku juga tidak berapa pasti dan berani dengan perancangan ini
Jenin menghantar senyuman kepada Kasturi
Laksamana Semutar Putih itu mengangguk
Di sisi Alauddin hanya mereka berdua daripada kepimpinan
Mereka bertiga berada di tengah-tengah rombongan tentera gabungan Semutar Putih dan Kerajaan Serawa
Jebat di hadapan memimpin rombongan ini bersama panglima-panglima Kerajaan Serawa
Walaupun sebahagian tentera Semutar Putih menemui ajal di medan peperangan sebelum ini bilangan tentera gabungan Semutar Putih dan Kerajaan Serawa masih banyak
Sebilangan besar tentera baharu telah menyertai mereka
Tentera baharu itu merupakan lelaki-lelaki daripada kalangan rakyat jelata yang menawarkan diri apabila dimaklumkan bahawa Alauddin akan memimpin bala tentera ke Indera Kayangan
Ini merupakan kali pertama semenjak sekian lama Sultan Semutar Putih memimpin bala tentera untuk menghadapi musuh
Perkara itu telah membuatkan rakyat jelata kagum dan mahu turut sama membantu
Kaum perempuan pula rela hati bergotong-royong membuat persiapan bagi memudahkan urusan kaum lelaki menyertai peperangan
Pakaian perang senjata bekalan barangan seperti makanan dan ubat-ubatan dipersiapkan hasil kerjasama semua menjadikan urusan kali ini lancar dan pantas
Dalam masa sebentar gabungan tentera Semutar Putih dan Kerajaan Serawa mencecah angka 50000 kekuatan bersama persiapan lengkap
Ini membolehkan mereka memulakan perjalanan dengan amat cepat walhal peperangan di sempadan Kerajaan Semutar Putih baru berakhir
Jelas turunnya Sultan Mahmud dari takhta kerajaan dan digantikan oleh kakandanya Sultan Alauddin merupakan hari gembira bagi sekalian rakyat jelata
Sokongan ditunjukkan bukan sahaja dengan kehadiran yang melimpah ruah pada hari pertabalan tetapi juga dengan pengorbanan ramai bagi memastikan Semutar Putih berjaya dalam pertembungannya dengan Indera Kayangan
Sudah terlalu lama kita hidup dalam keadaan perlu berhadapan dengan ancaman Jagat Suci
Saban tahun tanah jajahan Semutar Putih semakin mengecil
Belum kita tambah dengan masalah perbuatan khurafat dan syirik bercambah dan tersebar hasil kekaguman ramai kepada kesaktian yang dipamerkan oleh Jagat Suci
Kasturi bersuara
Siapa sangka tuanku hari ini kita pula yang akan menyerang Indera Kayangan
Perubahan secara menyeluruh akan memakan masa
Tetapi Jagat Suci bagaikan akar rosak yang perlu dicabut terlebih dahulu sebelum kita berusaha menanam benih baru untuk pokok baru berbuah sihat
Alauddin membalas
Kasturi dan Jenin terangguk-angguk
Perjalanan kita dijangka akan memakan masa sekitar lima hari
Tetapi patik menjangka Jagat Suci tidak akan membiarkan kita menghampiri istana dan pusat pemerintahan Indera Kayangan
Dia pasti akan berbuat sesuatu untuk menghalang kita di tengah-tengah perjalanan
Jenin memandang Alauddin
Mamanda Bendahara fikir kita akan diserang hendap  Atau mereka akan berhadapan dengan kita lebih awal
Jagat Suci menjangka dia ada bantuan dari Segenting Kra
Keyakinan itu akan membuatkannya berani bertindak sedemikian tuanku
Belum kita campur dengan sihirnya juga orang-orang kanan Jagat Suci yang juga mengamalkan sihir
Kasturi menambah
Alauddin terangguk-angguk
Andai demikian kita perlu siaga sentiasa
Kasturi khabarkan kepada Jebat akan kemungkinan-kemungkinan ini
Mereka di barisan hadapan perlu tahu
Ampun tuanku
Kasturi segera menggerakkan tunggangannya meninggalkan sisi Alauddin
Sultan Semutar Putih dan Jenin sekadar menghantar pemergian Kasturi dengan pandangan masing-masing sehingga laksamana itu hilang daripada pandangan di celah-celah tentera yang ramai
Dengan bilangan tentera yang banyak perjalanan ke Indera Kayangan dijangka memakan masa sekitar lapan hari
Tambah pula dengan mereka perlu kerap berhenti untuk menunaikan solat dan berehat
Perjalanan terasa lebih jauh dan memakan lebih banyak masa namun tidak terlalu meletihkan
Saban kali rehat Alauddin akan menjadi imam solat kepada semua dan kemudian akan menyampaikan sedikit peringatan akan penyucian hati kepada bala tenteranya
Alauddin juga mengingatkan mereka akan adab peperangan
Dinyatakan bahawa Indera Kayangan kelak akan diberikan pilihan sama ada memeluk Islam tunduk kepada Semutar Putih dengan membayar fidyah atau diperangi
Kemudian tentera gabungan Semutar Putih dan Kerajaan Serawa dilarang untuk memotong rumput atau pokok tanpa keperluan
Juga dilarang untuk merobohkan bangunan tanpa sebab yang munasabah
Kaum perempuan anak-anak kecil dan orang-orang tua yang tidak mengangkat senjata tidak dibenarkan diganggu
Rumah-rumah ibadat serta penghuninya dilarang untuk diperapa-apakan
Bagi tentera Semutar Putih hal ini merupakan perkara biasa yang telah diamalkan oleh Tun Nirmala
Tetapi apabila Sultan sendiri yang menyampaikannya nyata ini merupakan pengalaman baharu buat mereka apatah lagi untuk tentera Kerajaan Serawa
Tuanku semakin lama patik bersama kalian semakin terbuka mata dan jiwaku terhadap keindahan Islam
Nirnama hanya sempat mengajarkan kami perkara-perkara asas
Tetapi nyata Islam itu lebih luas lagi
Alauddin tersenyum
Aku sendiri baru terbuka mata akan keluasan Islam
Selama ini aku hanya tertumpu kepada ibadah dan impian untuk menjadi insan suci yang tinggi maqamnya di sisi Ilahi
Tetapi Nirnama membuka mataku
Islam bukan diturunkan untuk penganutnya terpenjara di dalam rumah ibadah tikar sejadah atau gua
Jika tuanku tidak keberatan boleh diterangkan lagi akan hakikat tersebut Islam diturunkan untuk
Membebaskan manusia daripada perhambaan sesama manusia kepada perhambaan hanya kepada Tuhan Pencipta Manusia
Daripada kesempitan dunia kepada keluasan akhirat
Daripada kezaliman kepada keadilan Islam
Itu semua hanya boleh dicapai apabila Muslim membawa Islam ke segenap kehidupannya
Memenuhi tanggungjawab sebagai khalifah
Bukan hanya Islam pada satu sudut
Menarik tuanku
Sekarang pandangan patik semakin terbuka
Sememangnya apabila patik menjadi orang istana dalam hati ada rasa serba salah
Kerana patik sangka patik telah berdiri di atas tahap yang bercanggah dengan agama
Kerana mengenali Nirnama hemat patik Islam itu sentiasa sederhana tidak terlalu mengambil dunia
Nirnama adalah pengembara
Dia memilih kehidupan itu
Kita ini mamanda bendahara dikurniakan tanggungjawab
Aku sebagai Sultan
Engkau sebagai Bendahara Kerajaan Serawa
Maka kita tidak boleh lari daripada tanggungjawab ini kerana Islam memerlukan kita melaksanakan tanggungjawab ini sebaik mungkin
Aku sudah mendengar perkhabaran Kerajaan Serawa
Boleh engkau bayangkan jika Putera Serapi berada di tempat engkau sekarang  Akan terus porak-perandalah Kerajaan Serawa dan rosaklah masyarakat dengan pelbagai anasir buruk serta jauhlah mereka dari Allah
Alauddin mengangguk
Demikianlah aku sekiranya aku tidak terbuka hati dan membiarkan adindaku memerintah atau Jagat Suci kekal berkuasa di Tanah Semenanjung
Kerana itu dunia bukan untuk kita tolak seluruhnya
Tetapi dengan dunia juga kita berpada-pada
Jenin melebarkan senyuman
Patik akan sampaikan kefahaman ini kepada Tuanku Puteri Santubong dan Tuanku Puteri Sejinjang apabila kita berjaya memenangi pertempuran kelak
Mekar bibir Alauddin dengan garisan manis
Engkau yakin kita akan menang mamanda bendahara  Dengan bantuan Allah tiada yang mustahil tuanku
Pandangan Alauddin ditalakan ke hadapan memandang sekalian tentera yang masih tidak berhenti bergerak
Maka kepada-Nya kita bergantung harap   Ketika dia sudah tua dan melarat akulah yang datang kepadanya memberikan perubahan Raja Ong Maha Perita Deria melibas ankusnya
Mulut masih bercerita perihal hubungannya dengan Jagat Suci
Nirnama mengelak bagaikan angin
Setiap libasan tidak mengenai tubuhnya walaupun Raja Ong Maha Perita Deria meningkatkan kepantasan
Libasan-libasan itu sering tersasar seinci dari tubuh Nirnama
Pun begitu kawasan tangga di sekitar Nirnama menerima tempiasnya habis roboh dan hancur
Aku sentiasa risau dengan perkembangan Tanah Semenanjung
Aku mahu menguasai seluruh Siam tetapi tidak mahu diserang dari belakang oleh Tanah Semenanjung
Kerana itu apabila aku melihat Jagat Suci punya nafsu tersendiri terhadap kuasa aku sambar peluang dengan membina hubungan dengannya
Raja Ong Maha Perita Deria melancarkan sepakan
Kali ini Nirnama tidak bertahan mengelak dengan sendengan
Kaki Raja Segenting Kra itu kemudian ditangkapnya sebelum tubuh Raja Ong Maha Perita Deria dilempar mencipta jarak antara mereka
Engkau seperti berbeza berbanding awal pertarungan kita
Nirnama menghela nafas panjang sambil bersiaga
Taming Sari kejap pada tangan kanan
Bibir terus terkumat-kamit
Kata-kata Raja Ong Maha Perita Deria tidak dicelah dengan bicara
Tetapi engkau tetap tidak akan dapat menewaskan aku  Raja Ong Maha Perita Deria memecut
Tanpa diduga dilihatnya Nirnama memejamkan mata
Dia sedikit terkejut tetapi tidak menghentikan pergerakannya
Engkau sudah berputus asa Ankus itu terus dilibas
Nirnama seperti tadi berjaya mengelak
Tetapi kali ini dia tidak sekadar mengelak
Kakinya dibuka untuk melangkah ke hadapan
Taming Sari meluncur ke bawah rusuk Raja Segenting Kra itu
Secepat kilat tubuh Raja Ong Maha Perita Deria berputar sebelum dia berdesup hilang
Nirnama tidak menghentikan pergerakannya
Taming Sari terus bergerak tubuh berputar membawa senjata itu ke sisi
Pergerakan tangannya kemudian terhenti
Raja Ong Maha Perita Deria muncul di atas Nirnama sambil melibas ankus
Celaka  Sebelah tangan Nirnama terus menegak menyepit bilah ankus tersebut dengan dua jari
Kemudian dia membengkokkan tubuh membanting Raja Ong Maha Perita Deria ke tanah
Raja Segenting Kra itu jatuh terus berguling dan bangkit
Riak wajahnya mempamerkan gaya terpinga-pinga
Bau hangit kuat menusuk rongga
Sebahagian tentera Segenting Kra dan pahlawan pimpinan Cendana turut terhenti daripada bertarung akibat diserang bau yang tidak enak tersebut
Bagaimana
Mereka hanyalah makhluk
Nirnama memotong
Pun begitu bukan mudah untuk menjejak mereka memandangkan mereka di alam yang tersembunyi
Walaupun tersembunyi kita berkongsi ruang yang sama
Mereka membantu engkau maka mereka berada di sini
Aku cuma perlu lebih tepat menjangka di mana mereka
Sesuatu yang baru sahaja aku mahiri
Mustahil  Tiada yang mustahil dengan izin Allah
Sekarang engkau tidak lagi kebal Raja Ong Maha Perita Deria Tajam mata Nirnama memaku wajah Raja Segenting Kra
Bersama-samaku beberapa ekor jin
Dengan menumbangkan seekor engkau belum menumbangkan aku  Benar
Sebab itu aku berusaha memastikan terlebih dahulu jin yang mana memberikan kekebalan kepadamu
Dia yang telah aku jadikan sasaran terlebih dahulu
Raja Ong Maha Perita Deria terlopong
Dia menyangka bahawa Nirnama telah diperkotak-katikkan memandangkan semenjak awal Nirnama tidak benar-benar mempamerkan sebarang cabaran kepadanya
Siapa menyangka Nirnama sebenarnya sedang berusaha merobohkan pertahanan Raja Ong Maha Perita Deria yang terampuh yakni kekebalan daripada jin yang bekerjasama dengannya
Aku tidak sehebat guruku memandangkan aku sudah terbiasa melihat dengan mata zahir
Aku memerlukan lebih masa berbanding guruku
Menjejak jin bukanlah urusan yang mudah
Nirnama mengangkat Taming Sari
Bau hangit  yang kuat datang daripada bilah keris tersebut
Tanpa kekebalanmu engkau lebih terdedah kepada kekalahan
Kelebihan lain yang engkau ada bukanlah kesusahan besar bagiku
Engkau berkata bagaikan engkau mampu menewaskan aku  Dengan izin Allah
Engkau pun dapat merasainya bukan  Bagaimana jika aku memilih untuk menyerah kalah  Nirnama diam
Dia menatap mata Raja Ong Maha Perita Deria sedalam-dalamnya
Perlahan-lahan Raja Segenting Kra itu meletakkan ankus ke tepi
Kemudian tangan didepangkan pada paras pinggang menandakan dia tidak lagi berniat untuk meneruskan pertarungan
Dentingan ankus menyentuh lantai membuatkan para tentera Segenting Kra dan sekumpulan pahlawan yang diketuai Cendana menoleh ke arah tersebut
Pertempuran antara mereka serta-merta terhenti
Tuanku Beberapa orang tentera Segenting Kra menjerit
Siapa sangka Nirnama benar-benar akan menewaskan Raja Ong Maha Perita Deria  Allahu akbar  Nanti Cendana bingkas memotong sorakan tersebut
Perkarangan istana itu kembali sepi
Semua pandangan tertumpu kepada Raja Segenting Kra dan Nirnama
Perlahan-lahan Raja Ong Maha Perita Deria menghampiri Nirnama selangkah demi selangkah
Dia berhenti sekitar dua depa dari Nirnama
Bagaimana  Nirnama masih tidak bersuara
Sekiranya seseorang mengalah dan mula bertindak aman adalah menjadi pegangannya untuk menerima penyerahan diri
Islam melarang membunuh tawanan
Tetapi sepantas kilat keadaan yang tenang seketika itu bagai dilanggar satu perasaan dahsyat
Tiba-tiba tubuh Nirnama terangkat tinggi
Matanya terbelalak
Sebelah tangannya bagai mencapai sesuatu
Nirnama Cendana menerpa ke arah pendekar berparut itu
Pertempuran antara tentera Segenting Kra dan pahlawan Sekebun Serendah serta-merta bersambung
Raja Ong Maha Perita Deria ketawa
Tangannya ditalakan ke arah Nirnama seolah-olah dia sedang mencekik lelaki berparut itu
Cendana melemparkan jarum-jarum dari kejauhan
Tetapi Raja Ong Maha Perita Deria menggerakkan sebelah lagi tangannya membuatkan jarum-jarum itu terhenti di tengah-tengah udara
Dia terus galak ketawa
Aku menyerah kalah Hah Tanpa kekebalan aku masih yang maha berkuasa Tangannya mencengkam lebih erat Nirnama yang meronta-ronta
Tangan sebelah lagi menghantar jarum-jarum kembali kepada Cendana
Srikandi itu terpaksa berguling untuk mengelak serangan balas tersebut
Jangan ganggu aku Sebelah tangan Raja Ong Maha Perita Deria diangkat
Sebahagian lantai istana dan tanah di perkarangan istana bagai terkopak dan melayang ke arah Cendana
Kelam-kabut Cendana melibas kelewang sepantas mungkin agar tidak ditimpa bongkahan tanah dan rekahan lantai
Pun begitu beberapa tentera Segenting Kra dan pahlawan Sekebun Serendah menjadi mangsa
Mati serta-merta dihempap bongkahan tanah
Kalian sewajarnya mampus sahaja di sini
Itu jauh lebih baik
Kami telah merancang untuk menjadikan pertempuran di Indera Kayangan sebagai pengakhiran buat mana-mana kuasa yang mahu mencabar usaha kami
Mata Raja Ong Maha Perita Deria memandang tajam ke wajah Nirnama
Seluruh Nusantara ini akan tunduk mencium kaki kami setelah Kerajaan Semutar Putih dan Kerajaan Serawa dihancurkan
Mereka hakikatnya sedang berjalan ke arah kerosakan sendiri
Kalian fikir Jagat Suci tidak akan membalas kekalahannya di sempadan kalian sebelum ini  Raja Ong Maha Perita Deria ketawa berdekah-dekah
Cendana mengetap geraham
Jelas dia tidak akan mampu untuk merapati Raja Ong Maha Perita Deria bagi menyelamatkan Nirnama
Tetapi tidak bermakna dia akan menyerah kepada keadaan
Percubaan seterusnya diusahakan tanpa mengisahkan keselamatan diri
Raja Ong Maha Perita Deria sedar akan pergerakan Cendana
Degil Sebelah tangannya bergegar seraya diangkat sebahagian besar lantai di hadapannya terbongkah dan naik tinggi
Tangannya itu kemudian dikepal menjadikan lantai itu pecah sebelum menjadi ketulan-ketulan kecil berbentuk tirus
Semuanya tertala ke arah Cendana
Puteri Cahaya Bulan itu tersentak
Nirnama hanya mampu melihat semua itu sedang dirinya sendiri terkapai-kapai dicekik jin
Semakin lama nafasnya semakin pendek
Sekarang berambus kau mampus Raja Ong Maha Perita Deria melibas tangannya
Semua ketulan berbentuk tirus itu meluru laju ke arah Cendana
Dia tidak akan sempat untuk mengelak semuanya
Apakah di sini pengakhiran baginya  Tuan Puteri Suara Panglima Hamzah kedengaran di saat akhir
Tubuh besar lagi gagah panglima itu muncul di hadapannya menjadi pelindung
Panglima Hamzah  Percikan darah terpelanting ke merata arah
Sebahagiannya membasahi wajah Cendana
Tubuh Panglima Hamzah ditusuk bertubi-tubi juga sebahagian besar lantai dan kawasan di sekeliling mereka berdua
Tetapi Cendana selamat dilindungi tubuh panglima Sekebun Serendah itu
Tatkala hujan serangan itu berhenti Panglima Hamzah terus tumbang di sisi Cendana
Panglima Hamzah nyawa-nyawa ikan
Maafkan aku Tuan Puteri
Selama ini aku meragui kepimpinanmu
Cendana menggeleng sambil pipi basah dengan juraian air mata
Sekarang bantulah pendekar berparut
Panglima Hamzah menarik nafas amat panjang
Mulutnya kemudian terkumat-kamit perlahan sebelum mata terpejam dan tubuhnya menjadi kaku
Mata Cendana membulat besar
Kemudian pantas berubah tajam memandang ke arah Raja Ong Maha Perita Deria
Perjuangan kalian hanyalah perjuangan yang sia-sia Raja bersiong itu ketawa
Pandangan Cendana kemudian jatuh kepada lelaki berparut yang sedang meronta-ronta jelas akibat kekurangan udara
Perjuangan kami bersama Allah Yang Maha Perkasa  Cendana terus melemparkan kelewang ke arah Nirnama
Nirnama  Raja Ong Maha Perita Deria tidak menjangka akan tindakan tersebut
Sangkanya Cendana akan menghantar senjata itu untuk menyerangnya
Parang itu mendarat tepat ke tangan Nirnama sebelum pendekar berparut itu pantas merejam Raja Ong Maha Perita Deria di hadapannya
Akibat tidak bersedia dan semua itu berlaku dengan teramat pantas dada Raja Ong Maha Perita Deria ditembusi kelewang tersebut
Nirnama terus jatuh apabila cekikan pada lehernya menghilang
Nafasnya berombak-ombak turun dan naik sedang dia cuba mengawal
Celaka  Raja Ong Maha Perita Deria terundur beberapa langkah
Mulutnya sudah mengeluarkan darah
Matanya memandang tepat hulu parang di atas dada
Semua ini belum berakhir
Ada jin yang akan mampu merawatku  Kedua-dua belah tangan mencapai hulu kelewang
Dia bersusah payah berusaha untuk mencabut senjata itu
Tetapi satu telapak tangan menekan hulu parang tersebut menghalang usaha Raja Ong Maha Perita Deria
Rasa perit lagi nyeri membuatkan raja bersiong itu menjerit kesakitan
Terus Raja Ong Maha Perita Deria mengangkat wajah
Cendana sedang berada di hadapannya
Engkau membantu Jagat Suci membantai kerabatku
Bapaku terbunuh di dalam peperangan itu
Panglima Hamzah maut di tanganmu
Mata Cendana bagai menikam wajahnya
Nanti nanti Raja Ong Maha Perita Deria merayu
Dengan izin Allah tumbanglah kamu  Nanti Cendana memegang erat hulu kelewang dan melibasnya ke atas membelah separuh tubuh Raja Ong Maha Perita Deria kepada dua
Raja bersiong itu menjerit sekuat hati sebelum perlahan-lahan suaranya sirna
Tubuh Raja Ong Maha Perita Deria terus jatuh dan terlentang
Darahnya membuak mengalir mencemari lantai sedang wajahnya dihiasi mata yang terbelalak
Alhamdulillah
Suara serak-serak Nirnama kedengaran membuatkan Cendana menoleh ke belakang melihat ke arah pemuda itu
Pantas dia bergerak ke sisi Nirnama
Engkau bagaimana  Nirnama mengangkat sebelah tangan tanda tidak ada apa-apa yang terlalu parah
Dia memang tidak ada niat untuk menyerah kalah
Kekebalannya hilang
Jadi untuk meningkatkan kemungkinan menang dia bersikap licik ibarat titian berakuk
Cendana memandang tubuh kaku Raja Ong Maha Perita Deria
Nirnama mengangguk
Kemudian perlahan-lahan pendekar berparut itu bangkit
Urusan kita di sini telah selesai
Tanpa Raja Ong Maha Perita Deria Segenting Kra hilang kepimpinan
Mereka tidak akan membantu Indera Kayangan
Sekarang bagaimana Nirnama  Kita perlu bergegas pulang
Berdasarkan pendedahan Raja Ong Maha Perita Deria aku dapat merasakan yang tentera gabungan Semutar Putih dan Kerajaan Serawa dalam bahaya
Cendana mengangguk
Dia menoleh ke arah pertempuran antara tentera Segenting Kra dan pahlawan Sekebun Serendah pimpinannya
Kematian Raja Ong Maha Perita Deria menyebabkan tentera Segenting Kra hilang tumpuan ibarat anak ayam yang kehilangan ibu
Mereka menjatuhkan senjata masing-masing dan melutut
Walaupun bilangan mereka jauh lebih besar pahlawan-pahlawan pimpinan Cendana jauh lebih berkebolehan
Bilangan tentera Segenting Kra berbaki sekitar 100 orang manakala pahlawan Sekebun Serendah tinggal 30 orang
Sekiranya pertempuran diteruskan kemenangan sudah jelas akan berpihak kepada siapa
Kita perlu berundur sebelum angkatan tentera Segenting Kra yang lain tiba Cik Cendana
Cendana memandang Nirnama
Kemudian matanya lekat sebentar kepada batang tubuh Panglima Hamzah
Ayuh Nirnama
Ampun tuanku
Semua tentera sedang berehat
Insya-Allah kita akan menyambung perjalanan sesudah subuh esok
Jebat mengangkat sembah
Alauddin mengangguk
Ke sini Jebat
Apakah engkau sudah makan malam Makanan kami masih berbaki
Dia menepuk ruang kosong pada batang pokok tumbang di sisi
Alauddin sedang duduk-duduk bersama Jenin dan Laksamana Kasturi di hadapan sebuah unggun api
Di sekeliling unggun api itu tersedia beberapa hamparan daun pisang dengan beberapa mangkuk yang diperbuat dari kayu
Di dalam mangkuk-mangkuk tersebut ada saki-baki cencaluk ubi rebus dan kerabu raduk
Dimasak menggunakan bahan yang dibawa sebagai bekalan dari Semutar Putih
Jebat mengukir senyuman lebar bergerak memenuhi ajakan itu
Ampun Tuanku kebetulan perutku pun baru berkeroncong
Kepenatan meronda keadaan para tentera kita sehingga aku terlupa hendak menjamah makanan
Kita tidak pernah punya peluang untuk berbual panjang semenjak aku pulang
Apabila kita tidak di hadapan rakyat jelata dan tentera engkau sewajarnya memanggil aku sebagai kakanda sahaja
Seperti biasa
Pecah tawa Jebat
Dia menggeleng
Mana mungkin begitu tuanku
Ampun tuanku
Dia mengangkat sembah hormat sekali lagi
Kali ini kedua-dua tangannya dicapai tangan kiri Alauddin
Aku menerima tanggungjawab ini bukan untuk diagung-agungkan
Alauddin cuba menurunkan sembah Jebat tersebut
Ini bukan pengagungan tuanku
Ini penghormatan
Selayaknya pemimpin yang baik itu dihormati
Raja yang adil raja disembah
Raja yang zalim raja disanggah
Bukankah sahabat Rasulullah sollallahu alaihi wassalam Umar al-Khattab menamakan jawatannya sebagai Amirul Muminin
Umat Islam memanggilnya sebagai Amirul Muminin
Maka engkau adalah Sultan dan Amir kami wajar dipanggil selayaknya
Ampun tuanku Jebat menahan tangannya daripada diturunkan oleh Alauddin seraya duduk di sisi Sultan Semutar Putih itu
Alauddin tersengih dan menggeleng
Kedegilan engkau tidak pernah berubah semenjak dahulu ya  Kalau bukan kerana kedegilan Kakanda Jebat tuanku mungkin lebih banyak porak-peranda dilakukan oleh Kakanda Tuha dan mantan sultan Tengku Mahmud
Ampun tuanku Kasturi mencelah
Jebat tertawa
Alauddin senyum nipis
Berani kerana benar ya Jebat  Laksamana Semutar Putih itu mengangguk
Ampun tuanku
Dia kemudian bergerak menjulurkan tangan mencapai mangkuk berisi ubi rebus
Maafkan kami mamanda bendahara Jenin berbual di hadapanmu perkara yang tidak ada kena mengena denganmu
Alauddin memandang ke arah Jenin yang semenjak tadi tidak lekang dengan senyuman
Ah tidak ada apa-apa tuanku
Bahkan aku rasa seronok melihat kemesraan yang dipamerkan
Aku difahamkan yang tuanku dan Laksamana Jebat seperguruan dengan Nirnama  Benar
Tetapi aku kemudiannya memilih untuk menjadi seorang sufi dan meninggalkan mereka
Bahkan meninggalkan segala urusan dunia
Siapa sangka Nirnama berjaya menarik tuanku keluar dari gua itu Jebat tertawa
Kemudian tawanya terhenti bila ubi rebus dimasukkan ke dalam mulut
Sungging senyuman Alauddin kelihatan lagi
Matanya merenung api yang galak meliang-liuk
Kegelapan di sekeliling mereka dihalau remang-remang cahaya daripada unggun-unggun api yang bertaburan di sana dan di sini
Setiap unggun api dikelilingi sepasukan tentera
Mereka telah membina khemah-khemah untuk berehat
Mengumpul tenaga sebanyak mungkin untuk peperangan besar yang bakal menjelang
Ini perhentian terakhir sebelum serangan dilancarkan dijangka esok
Semua telah usai makan dan menunaikan solat Isya yang dikumpulkan bersama Maghrib
Jeda masa ini diisi dengan perbualan sesama rakan seperjuangan
Tidak kurang juga yang sudah belayar ke pulau kapuk
Ramai yang memilih untuk beribadah dengan berzikir membaca al-Quran dan melakukan solat-solat sunat
Aku bersyukur kerana disedarkan oleh Nirnama
Apabila aku pulang dan melihat kebejatan adindaku Mahmud Tuha dan keadaan Semutar Putih yang hampir ranap dilanggar musuh penyesalan menyelinap ke dalam jiwaku
Alangkah celakanya aku tenang-tenang beribadah sedang watanku agamaku terancam
Alauddin menghela nafas panjang seakan dia sedang melepaskan penyesalan tersebut
Ini peringatan buat kita semua
Alauddin memandang Jebat Kasturi dan Jenin
Semua menumpukan perhatian kepadanya
Termasuk Jebat yang masih menjamah ubi rebus
Bahawa cara kita beragama hendaklah kembali kepada tauladan junjungan kita Rasulullah sollallahualaihi wassalam
Baginda berpuasa Baginda berbuka
Baginda solat Baginda tidur
Baginda paling bertaqwa kepada Allah tetapi Baginda berkahwin
Baginda menjaga hubungan dengan Allah pada masa yang sama menjaga hubungan dengan manusia
Baginda mengabdikan diri kepada Allah Azzawajalla pada masa yang sama mengendalikan urusan dunia agar turut sama tunduk mengabdikan diri kepada-Nya
Pandangannya melekat pada Jenin
Jenin terangguk-angguk
Itulah Islam
Membumi
Apabila kita tidak beragama sebagaimana Rasulullah dan para sahabat Baginda beragama sebagaimana yang telah diajarkan melalui al-Quran dan as-Sunnah maka kita akan terpesong
Lari jauh daripada tujuan sebenar Islam diturunkan
Islam bukan diturunkan untuk kita mencapai peringkat-peringkat tertentu mencapai sakti
Islam diturunkan sebagai cara hidup rahmat buat sekalian alam
Bagaimana kita boleh menyampaikan rahmat itu jika kita menyembunyikan diri di dalam gua  Ampun tuanku
Semua itu telah pun berlalu
Bertenanglah
Sepertinya tuanku belum benar-benar memaafkan diri tuanku
Kasturi mencelah
Alauddin terpempan
Kemudian dia tersenyum kecil
Aku hanya terkenangkan ayahandaku
Saat kematiannya aku tidak pergi menjenguk
Menganggap dia hanyalah urusan dunia
Apabila aku menyarung sepatunya aku mengerti mengapa dia begitu bersungguh menguruskan Semutar Putih
Pandangan Alauddin ditebarkan ke sekeliling
Seboleh mungkin seluruh tentera yang bertaburan di sekeliling mereka itu cuba ditatap
Kerana ini adalah tanggungjawab sebagai khalifah dan kita akan berdiri di hadapan Allah kelak dipersoalkan ini semua
Jika kita tidak menjalankan tanggungjawab ini sebaiknya maka datanglah pemimpin yang jahat orang yang rosak cuba menyusupkan kebatilan dan sekali gus membunuh kebaikan daripada menjadi sebahagian daripada ummah
Jenin Jebat dan Kasturi sama-sama mengangguk
Ayuh tuanku berehatlah
Esok merupakan hari yang besar bagi kita
Kasturi bangkit
Dia mempersilakan Alauddin ke khemah yang didirikan khas buat pemerintah Semutar Putih itu
Mamanda bendahara untuk mamanda juga sudah disediakan
Jebat turut berdiri
Menghormati tetamu
Jenin menanti Alauddin bangkit tetapi Sultan Semutar Putih itu kekal duduk
Aku mahu lebih masa di sini
Aku mahu membaca al-Quran dan berzikir
Aku sudah biasa kurang tidur
Maka itu bukan cabaran bagiku
Kalianlah yang perlu berehat
Esok hari besar buat ummah  Jebat dan Kasturi saling berpandangan mengukir senyuman
Jika demikian patik berdua beransur kerana kami mahu memeriksa susunan tentera dan berbincang buat kali terakhir dengan panglima-panglima Kerajaan Serawa akan perancangan esok
Jebat meletakkan mangkuk di tangannya yang telah pun kosong
Bolehkah aku turut serta Jenin mengangkat tangan
Ah sudah semestinya mamanda bendahara
Sudah semestinya
Jebat menepuk bahu Jenin mengalu-alukannya untuk mengekori
Mereka bertiga kemudian menghadap Alauddin dan mengangkat sembah
Ampun
Belum sempurna kalam masing-masing bumi bergegar hebat
Kemudian angin berderu terlalu kuat
Unggun api di hadapan mereka terpadam
Bahkan kebanyakan unggun api di sekitar mereka pun terpadam
Zulmat malam yang diterangi remang-remang cahaya unggunan api kembali menyelimuti suasana
Khemah-khemah menjadi tidak seimbang dan runtuh
Banyak tentera menjerit kerana terkejut dan cemas
Apakah
Alauddin terus bangkit
Kepulan-kepulan asap tebal muncul di atas runtuhan khemah Alauddin
Kalian fikir aku seorang pengecut yang bersembunyi apabila kekebalanku hilang Kalian memandang rendah kepadaku  Jagat Suci muncul dengan diiringi Nujum Surya dan Sang Kelembai
Terus Alauddin menghunus kerisnya sementara Jebat dan Kasturi bergerak ke sisi pemerintah Semutar Putih itu sambil menghunuskan senjata masing-masing
Jenin terkaku
Terkejut bukan kepalang bagaimana musuh tiba-tiba muncul di tengah-tengah perkumpulan mereka
Dia membayangkan perancangan-perancangan mereka bagi menggempur pusat pemerintahan Indera Kayangan bagaikan bersepai begitu sahaja
Hasil tilikan Nujum Surya kami tahu yang kalian mengharapkan kami terus berundur ke Istana Indera Kayangan dan merancang ke sana secepat mungkin supaya kami tidak cukup bersedia
Jagat Suci menyeringai lebar
Kelihatan gigi taringnya yang sedikit panjang berbanding biasa
Maka
Pemerintah Indera Kayangan itu mendepangkan dada
kami telah berehat tidak jauh dari sini
Menanti kalian datang menyerahkan nyawa sendiri  Mata Alauddin membulat
Jebat Kasturi dan Jenin pula culang-caling memerhati sekeliling
Bumi semakin kuat bergegar
Kali ini disertai dentuman yang teramat
Walaupun alam diselimuti zulmat malam Alauddin Jebat Kasturi dan Jenin dapat melihat sebahagian tentera gabungan Semutar Putih dan Kerajaan Serawa terpelanting ke udara
Dentuman itu kedengaran berkali-kali dari segenap arah
Tentera Indera Kayangan sudah mengepung kalian Jagat Suci ketawa berdekah-dekah
Alauddin mengetap geraham
Jika demikian masanya untuk engkau tumbang Dia terus memecut ke hadapan
Sang Kelembai berdesup menghilang dan muncul betul-betul di hadapan Alauddin
Engkau perlu bermain dengan daku sultan Kain di hadapan wajahnya tersingkap
Bagaikan mengetahui apa yang bakal berlaku Alauddin cepat-cepat memejamkan mata
Ini menyebabkan Sang Kelembai melancarkan dua tumbukan ke dadanya
Sultan Semutar Putih itu terundur beberapa tapak sebelum jatuh dan terguling-guling
Waduh menarik Engkau dapat menjangkakan kuasaku
Sang Kelembai tertawa
Tutup mata kalian
Jangan dibiarkan menatap matanya Alauddin menjeritkan amaran
Jebat Kasturi dan Jenin terus memejamkan mata masing-masing
Maka dengan itu kalian mangsaku Nujum Surya menalakan tongkatnya ke arah Jebat Kasturi dan Jenin
Angin kuat berderu dan menghentam tubuh sehingga ketiga-tiganya terpelanting melanggar tentera-tentera yang sedang kucar-kacir beberapa depa di belakang
Tamak Sang Kelembai menjerit
Heh engkau sudah menguruskan sultan
Berpadalah Nujum Surya tersengih sinis
Dia terus bergerak ke arah Jebat Kasturi dan Jenin
Lindungi mamanda bendahara Alauddin sempat bersuara
Engkau tidak punya masa untuk kisah akan orang lain sultan jahanam Sang Kelembai terus menerpa ke arah Alauddin
Lindungi tuanku  Tentera Semutar Putih dan Kerajaan Serawa yang berhampiran mula perasan yang nyawa Alauddin sedang terancam
Mereka meninggalkan tempat masing-masing berlari laju menerpa untuk membantu Sultan Semutar Putih itu
Beberapa orang pemanah melancarkan anak panah masing-masing bagi menghalang pergerakan Sang Kelembai
Namun belum sempat tentera-tentera itu tiba ke sisi Alauddin kepala mereka masing-masing terputus
Darah memancut-mancut mencemari lantai bumi
Kelihatan Jagat Suci menggerak-gerakkan tangannya sambil ketawa terbahak-bahak
Kucar-kacir
Kemudian tergelincir ke lembah maut
Alauddin walau memejamkan mata dapat menjangka apa yang sedang berlaku
Laknat Allah ke atasmu Jagat  Yakah Di manakah Dia sekarang Jagat Suci tertawa sambil bergerak menyertai Sang Kelembai
Walaupun beta yakin engkau seorang mampu menumbangkannya apa kata beta mencemar duli pada hari ini kita berdua mengerjakannya bersama-sama  Sang Kelembai tersenyum lebar
Dari balik kain itu terserlah giginya
Daku berbangga tuanku Berdua dia sudah pasti langsung tidak mempunyai peluang  Alauddin segera menepuk tanah
Tubuhnya bagaikan terbang ke udara sebelum mendarat semula ke bumi
Dalam keadaan mata terpejam dia mengalun-alunkan kerisnya
Walaupun mampu bertarung dia terpaksa mengakui hakikat bahawa untuk berhadapan dua musuh di hadapannya ini adalah tidak mustahil sekiranya dia akan tewas tidak berapa lama lagi
Namun dalam hatinya tiada sekelumit gerun
Andai hari ini ditakdirkan dia bakal tumbang maka dia menerimanya
Tetapi tidak sebelum dia berusaha semampunya
Mari   Mengapa aku tengok wajah engkau tidak tenang seperti biasa Nirnama Nadim mengerutkan dahi memandang lelaki berparut di sisinya
Bibir Nirnama kekal terkumat-kamit
Hah apakah engkau benar-benar risau dengan apa yang Raja Ong Maha Perita Deria khabarkan Sesuatu yang buruk menanti tentera Semutar Putih  Cendana yang berjalan di sisi Nirnama sekadar melihat sahaja lelaki berparut itu mengabaikan soalan-soalan Nadim
Nirnama membisu semenjak mereka meninggalkan Istana Segenting Kra
Nirnama dan Pak Kaduk setia menanti di luar perkarangan istana bersembunyi di situ menanti semua
Setelah mereka menghantar Pak Kaduk pulang tanpa rehat Nirnama terus mengajak mereka ke Indera Kayangan
Bersama-sama mereka 30 orang pahlawan Sekebun Serendah yang dipimpin oleh Cendana
20 yang lain telah tumbang
Sepanjang perjalanan Nirnama hanya membenarkan mereka berhenti untuk menunaikan solat
Mereka tidak berehat lebih daripada itu
Makan dan minum pun sambil berjalan
Tidak pernah Cendana melihat Nirnama tergesa-gesa sedemikian rupa
Sesuatu yang dia yakin Nadim juga perasan
Basahkan mulut kalian dengan zikir
Jangan ada yang berbual apa-apa yang sia-sia
Nirnama bersuara
Nadanya sedikit tinggi seakan-akan dia bukan berbicara kepada Cendana dan Nadim sahaja tetapi kepada sekalian yang ada bersama mereka
Kenapa Salah seorang lelaki berpakaian serba gelap bersuara
Mereka sebenarnya masih keletihan
Pertarungan dengan tentera Segenting Kra kemudian bergerak tanpa rehat yang cukup masing-masing keletihan
Cendana memandang orang-orangnya
Taatilah Nirnama
Dia tahu apa yang perlu kita lakukan
Ayuh
Bersangka baiklah
Berzikir  Puteri Cahaya Bulan itu yang pertama mengikuti saranan Nirnama
Bibirnya mula basah dengan zikir
Melihat Cendana mentaati Nirnama tanpa banyak soal Nadim juga melakukan hal yang sama
Lantas semua yang mengikuti mereka turut melakukan perkara tersebut
Nirnama memandang Cendana dan mengangguk tanda terima kasih
Pandangannya ditalakan ke hadapan
Setiap langkahan mereka diiringi zikir
Mereka meredah belantara di tengah-tengah kegelapan malam
Hanya cahaya obor di tangan beberapa orang daripada kalangan mereka yang menjadi penerang kepada suasana
Tidak lama kemudian mereka mendengar sayup-sayup bunyi dentingan dan teriakan
Bumi tempat mereka berpijak juga terasa bagai dilanda gempa
Perlahan-lahan mereka keluar dari belantara tebal
Di hadapan mata semua pertarungan yang sedang berkecamuk
Semua mata terbuntang
Cendana dan Nadim terpempan
Nirnama terus melutut dan kemudian menghadap kiblat sujud tanda kesyukuran
Lafaz Alhamdulillah diungkapnya berkali-kali
Apakah ini Salah seorang daripada ahli rombongan mereka bersuara
Tentera Indera Kayangan menyerang hendap tentera gabungan Semutar Putih dan Kerajaan Serawa Nadim menyedari apa yang sedang terjadi
Nampaknya apa yang dibicarakan oleh Raja Ong Maha Perita Deria benar-benar berlaku Cendana memegang hulu parang kelewang
Nirnama bangkit
Cik Cendana bagaimana dengan baki orang-orang Sekebun Serendah yang sepatutnya telah tiba ke mari Apakah mereka di tengah-tengah medan peperangan itu Nirnama memandang Cendana
Cendana menggeleng
Aku meminta mereka bersembunyi
Supaya memberikan kejutan kepada musuh pada masa yang sesuai
Aku fikir sekarang adalah masanya
Cendana mengangguk
Aku akan pergi bersama orang-orangku menyusun pergerakan mereka dan kemudian kami akan menyertai peperangan ini tidak lama lagi
Dia segera berpaling
Ayuh  Cendana dan pahlawan-pahlawan Sekebun Serendah mula bergegas membuka langkah
Nanti dulu Cik Cendana
Langkahan Cendana terhenti dan dia memalingkan wajah ke arah Nirnama
Nadim sendiri turut terkejut apabila Nirnama memanggil Cendana sedemikian
Berkenaan pertanyaanmu sebelum ini maka jawapanku ialah Ya
Aku mahu menikahimu
Sekiranya Allah mengurniakan kemenangan buat kita kali ini
Dengan izin-Nya
Mulut Nadim koyak dengan senyuman lebar
Pantas dia menyiku Nirnama
Cendana pula terpinga-pinga kerana langsung tidak menyangka Nirnama akan membangkitkan hal tersebut ketika ini
Cik Cendana Nadim bagai menggesa supaya Cendana memberikan maklum balas
Ah ya ya
Cendana menundukkan pandangan
Malu
Kemudian berdehem beberapa kali
Jika demikian aku berpegang kepada kata-katamu Nirnama
Bibirnya kemudian tersenyum lebar
Wajahnya diangkat
Pandangan mereka bertaut
Perlu usaha untuk memenangi pertempuran akhir ini
Nirnama mengangguk
Turut tersenyum
Dia dan Nadim menghantar Cendana pergi bersama-sama pasukannya dengan pandangan
Siapa sangka dengar juga engkau akan nasihat aku ya Nirnama  Senyuman Nirnama melebar
Tangannya mencapai rambut Nadim dan meramas kepala budak nakal itu
Kemudian mereka berpaling ke arah pertempuran yang sedang menggegak-gempita
Apa pandanganmu Sang Kancil  Hah berkemungkinan besar memandangkan tentera Indera Kayangan terpaksa berundur dan kemudian merancang serangan hendap ini mereka akan terdesak mahu menamatkannya secepat mungkin
Ini kerana mereka belum benar-benar cukup rehat dan kecederaan belum benar-benar dirawat
Jadi  Jagat Suci dan mungkin Nujum Surya akan berada di mana Sultan Alauddin berada
Mereka akan menyasarkan baginda
Tumbangnya Tuanku Sultan Alauddin maka tumbanglah gabungan tentera Semutar Putih dan Kerajaan Serawa
Nirnama menajamkan pandangan
Walaupun keadaan gelap tetapi matanya telah terlatih untuk melihat dalam suasana sebegini rupa
Jagat Suci dan Tuanku Sultan berada di tengah-tengah medan  Jadi sekarang bagaimana Nirnama  Engkau tidak wajar turut serta di tengah-tengah medan
Tunggu sahaja di sini
Nirnama melangkah pergi
Aku tidak akan hanya duduk di sisi pada peperangan kemuncak sebegini
Kata-kata itu membuatkan Nirnama berpaling
Aku mahu berjuang di atas jalan Allah Bersama kita tabir nan gelita Terdengar saja teriak gempita Di kala malam tuhanlah pelita Hunuskan salam ke musuh kita  Resmi manusia merasa gentar Terimalah ia meski sebentar Ulang dan julang zikir nan pintar Kita kan serang bagaikan lintar  Menyamai baik naluri kita Memadam nista itulah cita Mari berjuang demi pencipta Kemudian pulang ke pangku tercinta  Sudahlah tuhan ganjarkan taman Sudahlah tuhan pinjamkan teman Maka kusumpah sepanjang zaman Jiwa dan raga demi ar-rahman   Lebar senyuman Nirnama mendengar bicara Nadim
Pada pandanganmu apa yang wajar engkau lakukan  Aku akan mendapatkan Mat Jenin dan Laksamana Kasturi
Bersama kami akan menyusun kembali pasukan tentera Semutar Putih dan Kerajaan Serawa dengan lebih ampuh
Meningkatkan kemungkinan untuk memenangi pertempuran malam ini
Nirnama mengangguk
Ayuh bersamaku
Kita perlu pantas
Aku yakin Sultan Alauddin tidak akan dapat bertahan lama
Ayuh   Alauddin bersusah payah mempertahankan diri
Pun begitu dia masih mampu mengelak serangan-serangan yang menuju kepadanya
Tetapi sekali-sekala serangan musuh tetap hinggap pada tubuh mengoyakkan pakaian dan memberikan kecederaan
Lama kelamaan pakaian kebesarannya rabak dan tubuh Alauddin mula dipenuhi liang-liang luka
Gabungan Kelembai dan Jagat Suci benar-benar ampuh
Kendatipun begitu Alauddin kekal bertahan
Masih gagah dan mampu bertarung
Engkau bagaikan sedang menanti sesuatu
Apakah engkau menanti pendekar berparut itu Pendekar Tanpa Nama Jagat Suci tersenyum sambil memberikan isyarat kepada Sang Kelembai untuk menghentikan serangan
Di sebalik kain di wajahnya lelaki Majapahit itu menyeringai
Tentera-tentera Semutar Putih dan Kerajaan Serawa yang berada berhampiran mereka terus menyerbu
Walau ramai dalam kalangan rakan mereka tumbang tetaplah ada yang masih berani mencuba untuk membantu Alauddin
Sang Kelembai pantas mencabut kain pada wajahnya
Tatkala pandangannya bertemu dengan pandangan lawan serta-merta tentera-tentera itu bertukar menjadi batu kaku tiada nyawa
Sang Kelembai ketawa berdekah-dekah sambil tanpa belas memecahkan batu-batu tersebut
Tuanku benarkan daku bergembira Sang Kelembai menoleh ke arah Jagat Suci
Wajah penuh berharap bagaikan tidak sabar hendak melepaskan nafsu serakah
Jagat Suci melambai isyarat membenarkan
Terus Sang Kelembai melompat dan menerpa ke arah tentera Semutar Putih dan Kerajaan Serawa
Dengan rakus dia menukar mereka menjadi patung batu dan memusnahkan semuanya
Merasakan yang Sang Kelembai telah menjauh Alauddin membuka matanya
Di mana pendekar tanpa nama itu Mengapa dia tidak bersama-sama kalian  Apakah sihirmu tidak dapat mengesannya Sangkaku engkau menganggap dirimu ada kesaktian Alauddin tersengih
Jagat Suci ketawa dan kemudian kembali tersenyum lebar
Tidak ada gunanya jika dia berada di sini sekalipun
Dia tidak akan dapat menandingiku
Lihatlah keadaanmu
Engkau anak sulung kepada Sultan Mansur anak murid sulung kepada Adiwaja
Jika engkau pun berkeadaan sebegini apalah sangat pendekar tanpa nama itu bukan  Alauddin ketawa
Nirnama tidak sama seperti aku seperti Tuha seperti Jebat
Dia dididik paling lama oleh guru
Jika ada insan yang mampu menumbangkanmu maka dengan izin Allah orang itu adalah Nirnama  Engkau meletakkan harapan terlalu tinggi kepada pendekar berparut itu
Parutnya mengingatkan aku kepada budak yang melepaskan aku satu ketika dahulu
Tawa Alauddin bertambah hebat
Jagat Suci berkerut dahi
Jelas hairan dengan sikap yang dipamerkan oleh pemerintah Semutar Putih itu
Dialah orangnya
Mata Jagat Suci membulat
Kemudian senyuman kembali menghiasi bibirnya
Menarik
Dia rupanya budak dari perkampungan Gapura yang aku biarkan hidup
Apakah kerana itu kalian terlalu meletakkan harapan kepadanya Bagaikan menyempurnakan sebuah bulatan
Apakah dia yang membebaskan aku maka dia diramal akan mengakhiriku Jika itu keajaiban yang kalian harapkan ma
Bicara Jagat Suci tidak sempat disempurnakan apabila dia melihat Alauddin menggeleng
Kami orang-orang yang beriman kepada Allah Azzawajalla tidak pernah percaya kepada ramalan
Kepercayaan kami hanya kepada Allah subhanahu wa taala dan apa yang Dia susunkan
Apakah susunan-Nya yang engkau percayai adalah Nirnama itu akan menumpaskan aku  Alauddin menggeleng lagi
Susunan-Nya yang aku percayai adalah kebenaran akan pasti menumbangkan kebatilan
Jagat Suci tertawa
Sekarang apakah engkau melihat susunan-Nya itu sedang berlaku Dia mendepangkan tangan ke sekeliling
Gabungan tentera Semutar Putih dan Kerajaan Serawa kucar-kacir diasak dari banyak penjuru alam secara mengejut
Ramai yang menemui ajal
Kalian hanyalah sekumpulan manusia yang mempercayai kalam orang gila terdahulu yang telah tiada  Wajah Jagat Suci bertukar garang
Tangan terus dipanjangkan ke hadapan
Walaupun berada sekitar sedepa dari Alauddin tubuh pemerintah Semutar Putih itu terangkat ke udara bagai dicekik oleh tangan halimunan
Kerana ayahanda engkau mempunyai kepercayaan tersebut Tanah Semenanjung gagal meluaskan kekuasaannya sebagaimana yang dirancang oleh aku ketika menjadi Yang Dipertuan Agong dahulu  Kerongkong Alauddin bagai dihimpit menyebabkan dia semakin sukar bernafas
Tetapi pandangannya tajam memaku Jagat Suci
Ayahandaku percaya
kepada kerjasama membina hubungan
aman berbanding
engkau yang merancang untuk
meluaskan jajahan kuasa dan
membuatkan semua tunduk kepadamu  Semua memang wajar tunduk kepadaku  Jagat Suci menghempas Alauddin ke tanah
Sultan Semutar Putih itu tidak dilepaskan kembali terapung
Apabila semua berada di genggamanku maka kita akan aman damai makmur  Di bawah kezalimanmu dan kerosakan aqidah  Engkau masih belum lahir saat aku memajukan Tanah Semenanjung  Tubuh Alauddin dibanting lagi
Kali ini tanah melekuk dan merekah
Alauddin memuntahkan darah
Tubuhnya semakin tidak bermaya
Sekali lagi dia terapung di udara
Jasamu tidak dapat dinafikan
Engkau digelar Jagat Suci kerana engkau pemimpin yang asalnya berhati suci adil dan saksama
Ada wawasan dan benar-benar berkhidmat
Tetapi kemudian syaitan telah membisik ke hatimu akan keangkuhan bongkak takabbur   Jagat Suci terpempan
Sebagaimana Iblis yang berdegil tidak mahu sujud kepada Adam
Engkau berdegil tidak mahu memberikan kepercayaan kepada penggantimu
Engkau tidak mahu melepaskan kuasa dan mencari jalan untuk terus berkuasa
Engkau akhirnya terjebak dengan sihir dan mula memaksa semua tunduk kepadamu
Untuk kebaikan kalian juga  Jagat Suci membanting tubuh Alauddin lagi
Kali ini pemerintah Semutar Putih itu dilepaskan
Jagat Suci melangkah pantas ke arah Alauddin
Belum sempat Alauddin bangkit kaki Jagat Suci menginjak tubuhnya
Tetapi kalian tidak mahu bersyukur  Alauddin diinjak berkali-kali
Setiap injakan membuatkan bumi bergegar
Lekukan tanah semakin dalam
Tubuh Alauddin sendiri mula terbenam
Darah dimuntahkan semakin banyak
Dengan musnahnya kalian pada hari ini akan bermulalah zaman baru
Zaman kegemilangan bagi Tanah Semenanjung
Kita akan meluaskan kuasa ke Segenting Kra Kerajaan Serawa Siam Majapahit Jagat Suci ketawa besar
Selama ini kalian yang menentang kemajuan tersebut
Tanpa kalian aku akan mampu melebarkan kekuasaan dengan lebih pantas  Berapa banyak lagi nyawa akan terkorban untuk itu Terketar-ketar Alauddin bersuara
Jelas dia tidak lagi bermaya tetapi tetap juga menggagahkan diri untuk tidak mengalah
Dia tidak lagi mampu untuk berdiri mahupun bergerak
Hanya mulut yang masih mampu bertutur
Seberapa banyak yang perlu
Jagat Suci menyeringai
Engkau akan gagal
Kerana Nirnama  Kerana itulah nasib orang angkuh sepertimu
al-Quran berulang kali mengulang kisah orang-orang angkuh sepertimu  Jagat Suci ketawa
Setelah menyelesaikan kalian akan aku bakar seluruh al-Quran di atas muka bumi ini  Engkau tidak akan mampu  Tawa Jagat Suci menjadi semakin galak
Aku telah memberikan segala-galanya untuk hal itu berlaku   Mulut pemerintah Indera Kayangan itu terkumat-kamit
Semakin lama semakin laju
Dia seperti membaca jampi serakah dengan bahasa yang tidak dapat dicerna oleh telinga Alauddin
Sekali-sekala kedengaran nama-nama mambang disebut
Bebola hitam mata pemerintah Indera Kayangan itu mula menghilang ke atas di sebalik kulit mata itu sendiri
Asap yang berkepul-kepul muncul dari segenap tubuhnya
Asap semakin tebal meghilangkan tubuh Jagat Suci dari pandangan
Bulat mata Alauddin memerhatikan semua itu
Tidak lama kemudian sesusuk tubuh yang besarnya dua kali ganda manusia biasa muncul
Bertanduk dua bersayap seperti kelawar wajahnya merah kehitam-hitaman dengan taring panjang tidak lagi dapat diselindungkan
Walau tanpa kekebalan kekuatanku hakikatnya tidak tertanding  Jagat Suci terus ketawa
Perawakan baharunya itu membuatkan semua yang berada di situ tergamam
Perseteruan bagai terhenti buat seketika
Alauddin yang masih diinjaki Jagat Suci terbenam lebih dalam memandangkan berat pemerintah Indera Kayangan itu telah bertambah
Wahai tentera-tentera Indera Kayangan
Kemenangan hari ini akan menjadi milik kita
Tanpa ragu bantai musuh hingga tiada yang tersisa Jagat Suci ketawa dengan amat kuat
Tentera Indera Kayangan menyahut dengan sorakan dan menggempur tentera Semutar Putih dan Kerajaan Serawa dengan lebih galak
Jagat Suci mengangkat kaki dan menunduk
Tangannya mencapai kepala Alauddin
Tubuh Sultan Semutar Putih itu terangkat
Kakinya mulai jauh daripada menyentuh tanah
Sekarang apakah engkau masih ada harapan kemenangan  Perubahan perawakan Jagat Suci mendapat perhatian seluruh medan pertempuran
Tentera Indera Kayangan seperti disuntik kegilaan menganggap perubahan susuk tubuh pemerintah mereka sebagai petanda kemenangan
Mereka mengabaikan betapa hodoh dan menggerunkan rupa Jagat Suci
Pada mereka apa yang penting adalah kemenangan
Bagaimana kalian boleh tunduk kepada binatang sedemikian rupa  Jebat berada dalam keadaan tersepit
Dia bukan sahaja perlu berhadapan dengan Nujum Surya tetapi juga segerombolan tentera Indera Kayangan yang sentiasa mencari peluang untuk menumbangkannya
Kasturi pula tidak menang tangan cuba menangkis serangan-serangan Nujum Surya sambil menjaga keselamatan Jenin
Mereka juga sedang diasak oleh segerombolan tentera Indera Kayangan
Kita semua hakikatnya adalah binatang Laksamana Jebat  Nujum Surya tertawa
Dia semakin galak menggunakan sihir
Tanah di sekelilingnya bergegar dan tercabut membentuk beberapa bebola tanah yang terapung-apung besar lagi padat
Apa yang penting bagi kami adalah kemenangan
Walau apa jua cara untuk mendapatkannya Tongkat sihir dihayunnya
Bebola-bebola tanah itu meluncur laju ke arah Jebat dan Kasturi
Jebat mengambil sejenak masa untuk mengatur pernafasan
Dia kemudian disibukkan oleh tujahan-tujahan senjata dari belakang kiri dan kanan
Tangkas dia mengelak serangan-serangan tersebut
Keadaan itu membuatkan Jebat hanya sempat bersiaga pada saat yang terakhir untuk menghadapi serangan Nujum Surya
Jebat merodok keris dengan sepenuh kekuatan menghasilkan tujahan berkuasa tinggi membelah bebola tanah yang pertama sampai kepadanya
Beberapa bebola tanah lain melanggar tentera Indera Kayangan yang mengelilinginya
Baru sahaja Jebat hendak mengukir sengihan beberapa bebola tanah lain membuntuti dan dirinya terus dihentam bebola-bebola besar tersebut
Dia terseret ke belakang beberapa depa melanggar tidak kira lawan atau kawan
Kasturi mengambil langkah yang berbeza
Dia pantas memeluk Jenin sambil mengelak satu juluran tombak
Kemudian dia melompat dengan memijak musuh paling hampir sebelum melakukan lompatan balik kuang yang lebih tinggi
Mengakibatkan bebola-bebola tanah tadi melanggar musuh-musuh yang mengelilinginya sementara dia selamat mendarat di tempat yang sama
Laksamana Kasturi kita tidak akan dapat bertahan lebih lama jika berterusan begini
Benar mamanda bendahara Jenin
Tetapi kita benar-benar terhimpit
Aku memikirkan kita wajar berundur ke tempat yang lebih selamat
Kemudian menyusun kembali tentera kita mana yang termampu supaya kita dapat melakukan serangan balas dengan lebih baik
Jenin mengangguk
Ayuh kita beredar
Namun baru sahaja Kasturi mahu membuka langkah tanah di sekeliling mereka terangkat tinggi dan membentuk dinding tebal
Beredar Apakah kalian sudah menyedari yang kalian akan tumbang pada hari ini Di manakah keyakinan kalian Nujum Surya menghentak-hentak tongkat sambil galak ketawa
Dalam masa sebentar sahaja dinding tanah itu dinaiki tentera-tentera Indera Kayangan
Nujum Surya mula dikelilingi mereka
Mampus kalian berdua Tongkat sihir itu diacukan ke arah Kasturi dan Jenin
Angin kuat terhasil memukul tubuh kedua-duanya
Jenin melayang lalu melanggar dinding di belakangnya sementara Kasturi masih kekal di tempatnya melawan tamparan angin yang menerpa
Bunuh mereka Nujum Surya melaung
Tentera Indera Kayangan bergerak pantas ke arah Laksamana Semutar Putih itu dan Jenin
Tiba-tiba satu dentuman kuat kedengaran membingitkan pendengaran semua
Angin kuat menerpa dari satu arah membuatkan dinding tanah yang dibina oleh Nujum Surya berderai dan kemudian ketulan-ketulannya terbang dibawa angin menghentam ke arah ahli sihir tersebut
Nujum Surya dan gerombolan tentera Indera Kayangan kelam-kabut berhadapan dengan ketulan-ketulan tanah yang bertubi-tubi menghentam tubuh mereka
Ahli sihir itu pada saat akhir sempat menghentak tongkat menghasilkan perlindungan angin bagi mengelilingi tubuhnya
Tentera Indera Kayangan pula ada yang terbunuh dan ramai cedera parah
Kabus dan debu mula menutupi kawasan tersebut
Jenin dan Kasturi terpinga-pinga
Sama-sama menoleh ke belakang arah angin itu datang
Siapa  Mat Jenin Suara Nadim kedengaran sambil tubuhnya keluar dari selimut kabus debu tersebut
Di belakangnya kelihatan Nirnama kembali berdiri tegak
Sepertinya Nirnama yang melancarkan tumbukan menghasilkan terpaan angin dahsyat seketika tadi
Nirnama Kasturi mengukir senyuman lebar
Nirnama dan Nadim mendapatkan mereka berdua
Bahu Kasturi ditepuk Nirnama
Pergilah engkau bersama-sama Nadim dan Muhammad Jenin
Susun kembali tentera kita
Selagi kita masih bernyawa selagi itu peluang masih ada
Kasturi mengangguk
Ayuh  Kasturi bergerak melepasi Nirnama
Dengan mendepangkan tangan dia membawa Jenin serta  Nadim meninggalkan tempat itu bersama dengannya
Hati-hati Nirnama Nadim melaung
Allah bersamamu  Nirnama sekadar menghantar mereka dengan pandangan bersama senyuman nipis
Dia melihat ketiga-tiga mereka menyelinap di tengah-tengah perang yang berkecamuk
Dengan perkembangan ini Nirnama yakin tidak lama lagi tentera Semutar Putih akan berjaya disusun semula dan mampu melakukan serangan balas yang lebih baik bagi menghadapi Indera Kayangan
Dia percaya akan kemampuan Laksamana Kasturi Nadim dan Jenin
Ah engkau rupanya pendekar berparut  Suara Nujum Surya membuatkan Nirnama menoleh kembali ke arahnya
Tentera Indera Kayangan bergelimpangan di sekitar ahli sihir tersebut
Kita bertemu semula
Apakah kali ini engkau akan mempersembahkan kehebatanmu  Yang hebat hanyalah Allah
Pendek jawapan Nirnama
Pecah tawa Nujum Surya
Apakah engkau manusia suci  Tiada manusia suci daripada dosa
Tetapi manusia yang beriman adalah mereka yang sentiasa berusaha mensucikan dirinya daripada dosa-dosa
Tawa berubah menjadi sengihan sinis
Tetapi engkau akhirnya berada di sini
Saat tentera Semutar Putih dan Kerajaan Serawa di ambang kekalahan
Apakah engkau mahu turut mati bersama mereka  Bahkan kedatanganku adalah usaha untuk mereka bangkit semula
Keyakinan Nirnama membuatkan Nujum Surya mengetap geraham
Jika demikian berse
Mata Nujum Surya membulat
Tangkas dia melompat dari tempat dia berdiri dan melindungi tubuhnya dengan angin yang menderu
Beberapa jarum yang hampir-hampir menyentuh wajahnya terpelanting ke merata tempat
Cendana dilihat sedang menunduk di tempat dia berdiri
Di belakang Cendana tentera Indera Kayangan satu persatu tumbang dibunuh sekumpulan manusia berpakaian serba gelap
Hampir sahaja mereka tidak dapat dilihat kerana diselimuti zulmat malam yang kian pekat
Erangan memenuhi suasana
Bunyi senjata tajam menusuk tubuh bersama percikan darah kedengaran berturut-turut
Engkau  Ya aku
Kita bertemu sekali lagi nujum jahanam
Cendana bangkit dan bersiaga
Kelewang dihunusnya
Kita tamatkan pertembungan tempoh hari  Nujum Surya sebentar memandang Nirnama sebentar memandang Cendana
Kalian fikir dengan angka kalian aku akan tumbang dengan mudah Dia ketawa kuat
Terus diacungnya tongkat ke atas
Tanah di sekelilingnya bergegar hebat
Kemudian naik beberapa gumpalan tanah dibentuk seperti manusia bertubuh sasa
Sepuluh manusia tanah terbentuk
Masing-masing bagaikan bernyawa siap siaga untuk bertarung
Aku ahli sihir paling berkuasa di Tanah Semenanjung ini
Kalian tidak akan ada peluang menumbangkan aku Nujum Surya ketawa besar
Yang berkuasa hanyalah Allah
Dan hanya Cik Cendana yang akan berhadapan denganmu
Nirnama memandang tepat ke arah Cendana
Cendana mengangguk
Nujum Surya tercengang
Dia memandang srikandi itu
Apabila dia memandang Nirnama lelaki berparut itu telah tiada
Angkuh  Dia bukan angkuh
Dia yakin kepada Allah subhanahu wa taala bahawa usahaku akan menjadi asbab kemenangan kami ke atasmu Cendana menarik kembali perhatian Nujum Surya
Jika demikian engkaulah yang akan aku tumbangkan terlebih dahulu Nujum Surya menalakan tongkat ke arah Cendana
Sepuluh manusia tanah yang berdiri di sekelilingnya terus bergerak menuju Cendana
Dengan nama Allah yang tiada tandingan kalianlah yang akan ditumbangkan Cendana tidak mempamerkan gerun terus memecut bersiap untuk melibas senjata
Mari   Sang Kelembai rakus memusnahkan batu-batu berbentuk manusia sambil ketawa bagai orang hilang akal
Di sekeliling lelaki itu tentera-tentera malang yang telah berubah menjadi batu akibat bertentang mata dengannya
Tidak kira tentera Semutar Putih Kerajaan Serawa hatta tentera Indera Kayangan sendiri tidak terlepas daripada menjadi mangsa
Ini menyebabkan semua cuba sedaya upaya menjauhi Sang Kelembai
Mereka tidak mahu berada berhampirannya risau akan menjadi batu
Tetapi setelah batu-batu di sekelilingnya habis dihancurkan Sang Kelembai akan berubah tempat
Dengan sihirnya dia akan berdesup hilang sebelum muncul di tengah-tengah kecamuk peperangan memburu mangsa yang seterusnya
Jarang Sang Kelembai dibenarkan serakus ini memandangkan dia biasanya digunakan oleh Jagat Suci untuk menjadi pemburu dan pembunuh upahan
Mebunuh satu-satu mangsa secara senyap dan hendap
Hari ini dia dapat melampiaskan serakahnya untuk membunuh sesuka hati
Musnah  Sang Kelembai mahu menghancurkan patung batu terakhir di situ
Tetapi tangannya dicapai seseorang
Segera dia menoleh
Matanya tepat menatap wajah Nirnama yang sedang memejamkan mata
Bulu romanya merinding
Tanpa bertangguh dia melancarkan tumbukan
Nirnama menyendeng seraya menghantar satu tumbukan pantas tepat mendarat ke rusuk Sang Kelembai
Tubuh Sang Kelembai terangkat sedikit ke udara
Mulutnya memuntahkan darah
Nirnama melancarkan satu tendangan ke perutnya namun pada masa yang sama Sang Kelembai turut melakukan perkara yang serupa
Kedua-dua mereka terjarak akibat terpelanting ke arah berlawanan sekitar tiga depa
Akhirnya
Apakah hari ini kita akan menyempurnakan pertarungan kita  Seingat aku engkau yang melarikan diri bukan  Sang Kelembai terpempan
Rasa terhina apabila Nirnama melontar soalan tersebut
Daku tidak cukup bersedia untuk berhadapan dengan engkau ketika itu
Nirnama tersengih
Aku wajar berterima kasih kepadamu
Jika bukan kerana keangkuhanmu kami tidak akan benar-benar pasti akan pakatan Tuha dan Puteri Gunung Ledang
Apakah engkau tahu bahawa Ratna Gumilah merupakan adindaku Hari ini aku akan tuntut bela atas kematiannya
Jika bukan dengan engkau dengan nyawa seramai-ramai pendekar Semutar Putih dan Kerajaan Serawa di sini Sang Kelembai mengepal dua penumbuk ke hadapan wajahnya
Terzahir sebab mengapa dia begitu rakus membunuh ramai orang hari ini
Pendekar berparut di hadapannya menggeleng
Dia menerima akibat yang selayaknya dengan tindakan yang telah dilakukan
Dia telah diberikan peluang bertaubat tetapi mengenepikan peluang
Aku akui engkau mungkin mempunyai kekuatan mengatasiku Nirnama
Tetapi bukan semua pertarungan perlu daku layani bagaikan pendekar
Sang Kelembai tertawa sebelum berpaling untuk berdesup pergi
Daku boleh menumbangkan sebanyak mungkin tentera Semutar Putih dan Kerajaan Serawa berbanding menghabis masa bertarung denganmu di sini  Nirnama tidak mengejar
Wajahnya kekal dihiasi senyuman nipis
Hairan apabila Nirnama tidak mengejarnya Sang Kelembai menoleh ke belakang
Nirnama masih berdiri di tempat tadi
Aku tidak akan membenarkan Jebat tiba-tiba muncul dari arah berlawanan
Hampir sahaja kepala Sang Kelembai dirodok sebilah keris
Mujur dia sempat berdesup menghilang
Tetapi belum sempat jin yang membantu dia bergerak sedemikian membawanya pergi lebih jauh Sang Kelembai tiba-tiba muncul semula dan berada di tengah-tengah udara sebelum jatuh berguling-guling
Sang Kelembai terpinga-pinga
Dia menoleh
Kelihatan Nirnama sedang melutut sebelah kaki di sisi Jebat
Lutut kanannya tidak benar-benar menyentuh tanah
Jebat memandang Nirnama di sisi
Berjaya  Nirnama mengangguk
Alhamdulillah
Terima kasih kakanda Jebat
Taming Sari dihunus sebelum Nirnama membenam senjata itu sampai menyentuh tanah
Bau hangit kemudian semerbak memenuhi sekitar mencucuk-cucuk hidung
Hatta Sang Kelembai sendiri dapat menghidunya
Celaka
Apakah
Ya jahanam
Engkau tidak akan dapat berdesup lagi menghilangkan diri
Jebat menapak ke hadapan
Seranganku tadi sekadar untuk mengalihkan perhatianmu sahaja
Pada masa yang sama Nirnama dapat menermak jin yang membawamu ke hulu dan ke hilir
Nirnama bangkit
Taming Sari disarung semula
Pergi Nirnama
Aku uruskan manusia celaka ini
Dia masih seorang yang berkemampuan
Berhati-hati dengan pandangan matanya
Jebat mengangguk
Tidak perlu risaukan aku
Nirnama mengukir senyuman lebar
Dia terus bergerak
Sang Kelembai tidak lagi boleh bergerak jauh dalam masa yang sebentar
Dia sendiri dapat merasakannya
Jin yang membantunya untuk bergerak sedemikian jelas telah terbunuh
Bagaimana dia tidak pasti
Langsung dia tidak menyangka Nirnama mempunyai kelebihan untuk menangkap dan membunuh jin tersebut
Adinda seperguruanku itu memang penuh dengan kejutan bukan Jebat bersuara dengan mata terpejam
Yakah Persoalannya apakah engkau sehebat dia  Persoalan apakah aku perlu sehebat dia untuk menumbangkan engkau  Jebat mula mengalunkan kerisnya
Persoalan lebih besar apakah kami percaya bahawa kekuatan kami yang menumbangkan musuh atau kami percaya bahawa kekuatan Allah-lah yang membantu kami menumbangkan musuh  Jebat tersenyum sinis
Bulu roma Sang Kelembai menegak lagi
Alauddin berguling mengelak capaian tangan Jagat Suci
Tetapi dia tidak sempat untuk mengelak serangan seterusnya yang teramat pantas datang dari tangan kiri pemerintah Indera Kayangan itu
Telapak tangan Jagat Suci hinggap tepat ke dadanya membuatkan dia terpelanting sebelum jatuh terseret di atas tanah
Sebentar tadi dia dapat melepaskan diri daripada cengkaman Jagat Suci dengan membenamkan keris warisan ayahandanya pada lengan musuh itu
Namun kekuatan Jagat Suci jelas telah meningkat berkali-kali ganda seiring dengan perubahan perawakannya
Alauddin sedar bahawa dia tidak lagi mampu menandingi Jagat Suci
Engkau tahu engkau akan tewas pada malam ini
Apa kata aku tawarkan engkau sesuatu yang lebih baik Jagat Suci bersuara sinis
Walau telah berupa ibarat syaitan suara dan gaya percakapannya masih tidak berubah
Perlahan-lahan Alauddin bangkit
Dia melawan pandangan Jagat Suci yang sekitar tiga kali ganda lebih tinggi berbanding dirinya
Menawarkan aku sesuatu yang lebih baik  Ya jika engkau mati aku yakin akan ada pemberontak Semutar Putih yang akan bangkit melambatkan gerak kerjaku menyatukan Tanah Semenanjung
Sekiranya engkau bersamaku mereka pasti akan tunduk kepadamu dan kepadaku
Kita boleh mengelakkan perseteruan yang tidak perlu
Alauddin menyeka darah pada bibir dengan belakang lengan
Bibirnya mengoyak sengihan
Apa tawaran yang engkau rasa akan mampu membuatkan aku tunduk syaitan jahanam  Jagat Suci tertawa
Kemudian pemerintah Indera Kayangan itu menatap lengannya
Keris warisan Sultan Mansur masih tertanam di situ
Dia terus mencabut senjata itu
Bagaimana jika aku menghidupkan kembali ayahandamu  Jagat Suci memegang hulu keris dengan telunjuk dan ibu jari
Tangannya terlalu besar untuk menggenggam hulu senjata itu
Mata Alauddin membulat
Menghidupkan ayahandaku  Benar
Tiada yang dapat menghidupkan dan mematikan makhluk kecuali Allah   Jagat Suci tersenyum lebar
Apakah Allah itu benar-benar wujud Alauddin Kita sudah bincangkan hal ini berkali-kali bukan Jika Dia wujud mengapa aku masih hidup Mengapakah Dia terus membiarkan aku berumur panjang sehingga mampu tiba ke hari ini  Engkau adalah ujian bagi kami
Usiamu yang panjang juga merupakan ujian buat dirimu sendiri  Pecah tawa Jagat Suci
Tawanya terlalu kuat membingitkan telinga semua yang berada di sekitarnya
Hatta Alauddin terpaksa menutup telinganya
Jagat Suci benar-benar ketawa sepenuh jiwa
Bahkan akulah penyelamat buat kalian
Aku mahu selamatkan Semenanjung dan menjadikan tanah ini paling berkuasa di seantero dunia  Alauddin mengetap geraham
Mulutnya terkumat-kamit
Jelas masih mahu melawan pengaruh Jagat Suci semampunya
Tindakan Alauddin itu membuatkan Jagat Suci menggeleng
Biar aku tunjukkan baru engkau memahami bahawa kuasaku merupakan kebenaran   Keris milik Sultan Mansur dilepaskan terpacak di atas tanah
Mansur dengan kesaktianku bangkitlah dikau di sini  Asap berkepul-kepul muncul dari keris tersebut
Semakin lama semakin meninggi sehingga menutupi sebahagian tubuh Jagat Suci
Perlahan-lahan dari kepulan asap itu keluar satu susuk tubuh manusia
Terus longlai lutut Alauddin
Terjelepok dia di atas tanah
Mustahil  Jagat Suci senyum lebar sambil mendepangkan kedua-dua belah tangan
Sudah aku nyatakan aku berkuasa
Sultan Mansur berdiri di hadapan Jagat Suci
Berpakaian megah serba kekuningan
Lelaki tua itu kemudian menoleh ke belakang
Terus dia melutut dan sujud kepada Jagat Suci
Terima kasih kerana menghidupkan patik kembali tuanku
Sungguh hari ini mata patik terbuka akan kekuasaan tuanku
Selayaknya tuankulah Tuhan Sarwa Jagat  Jagat Suci ketawa
Bangun Mansur
Aku tidak lagi bermusuh denganmu
Pergilah engkau kepada anakandamu itu
Pujuklah dia untuk turut tunduk kepadaku
Bantu celikkan matanya agar kebenaran menyelimutinya  Sultan Mansur bangkit dan melangkah setapak demi setapak ke arah Alauddin
Terketar-ketar tubuh Alauddin melihat ayahandanya hidup sihat walafiat
Ayahanda  Ya anakanda
Siapa sangka engkau akhirnya kembali dan menaiki takhta
Sultan Mansur berhenti sekitar sedepa dari Alauddin
Dia mendepangkan tangan sedikit bagai mengalu-alukan Alauddin untuk pergi ke dalam dakapannya
Sihir apakah ini Alauddin bangkit mengepal kedua-dua belah tangan
Anakanda
Yakinilah apa yang terlihat di hadapan mata
Aku ini boleh engkau sentuh dan rasa
Marilah ke dalam dakapanku
Aku merinduimu  Benar-benar suara Sultan Mansur tiada cacat cela
Ini membuatkan getaran tubuh Alauddin semakin kuat
Matanya berkaca-kaca
Tidak lama kemudian berderai air mata menuruni pipi
Tetapi dia kekal membatu
Jiwa dan akal sedang bertarung
Perasaan dan kewarasan bertembung
Otaknya berpusing ligat mengingati kembali doa-doa ajaran Adiwaja bagi menangkis sihir tetapi kecamuk jiwanya membuatkan segalanya terabur
Akhirnya hanya tauz yang diulang-ulang pada bibir
Audzubillahi minasy syaitoonir rojimm Audzubillahi minasy syaitoonir rojimm Audzubillahi minasy syaitoonir rojimm  Air mata mengalir laju mengiringi ungkapan Alauddin
Sultan Mansur kekal membatu di situ
Wajahnya jelas durja apabila Alauddin tidak pergi kepadanya
Tentera-tentera Semutar Putih menyedari kehadiran Sultan Mansur terjeda daripada pertempuran
Ini membuatkan banyak tentera Semutar Putih dibunuh musuh akibat kealpaan
Bunyi erangan dan percikan darah menjadi latar keadaan
Alauddin usah engkau lawan
Itulah ayahandamu
Aku berikan engkau peluang
Apakah engkau mahu aku menghidupkan pula bondamu Dia mati saat melahirkan Mahmud bukan   Tersentak Alauddin mendengar perkara itu
Jagat Suci ketawa sinis
Dia merapati Sultan Mansur sebelum melutut sebelah kaki di belakang lelaki itu
Ayuh bersama denganku
Kita hentikan pertumpahan darah yang sia-sia ini
Bersamaku kita jadikan Semenanjung sebuah kerajaan besar yang bersatu dan maju Jagat Suci memanjangkan tangan kanan ibarat mengajak Alauddin untuk berjabat dengannya
Anakanda dengarlah
Aku adalah kenyataan
Apa yang engkau percayai tidak pula engkau lihat
Aku nyata telah tersesat sebelum ini
Ikutlah matamu anakandaku
Dengarlah suaraku
Janganlah engkau nafikan kenyataan ini
Sudah lama kita tidak bersua
Aku rindukanmu wahai anakandaku
Harapanku
Sultan Mansur merayu
Kedua-dua belah tangannya masih terjulur benar-benar mengharapkan Alauddin pergi kepadanya
Air mata Alauddin mengalir lebih deras bagai empangan pecah
Wajahnya sudah habis lencun basah
Bersatu antara keringat dan darah
Berkali-kali dia menyeka air jernih yang tumpah dari tubir matanya itu tetapi tidak juga kering
Segala penyesalan mengabaikan ayahandanya selama orang tua itu masih hidup bagai menari-nari di hadapan mata
Bisikan jiwanya menyeru agar dia tidak melakukan kesilapan yang sama pada kali ini
Akhirnya dia maju setapak
Kemudian setapak lagi
Ya Alauddin
Ya Jagat Suci senyum sampai ke telinga
Berhenti tuanku  Sepasang tangan muncul secara melintang di hadapan dada Alauddin membuatkan langkahan pemerintah Semutar Putih itu terhenti
Nirnama Alauddin memerhatikan sisinya
Nirnama bergerak ke hadapan Alauddin
Ah kita bertemu lagi pendekar berparut
Insan yang telah mengganggu kelancaran usahaku selama ini
Siapa sangka engkau juga merupakan budak yang membebaskan aku dahulu
Aku baru mendapat kepastian malam ini
Jagat Suci ketawa sambil berdiri tegak
Nirnama memerhatikan susuk tubuh Sultan Mansur di hadapannya sebelum mendongak memandang Jagat Suci yang tidak lagi serupa manusia itu
Jagat Suci memerhatikan sekeliling
Tentera Indera Kayangan sedang membuat bulatan sekitar sepuluh depa dari tempat dia berdiri
Semakin lama semakin banyak tentera Indera Kayangan berkumpul
Apakah tentera Semutar Putih dan Kerajaan Serawa telah semakin sedikit Jagat Suci terus ketawa
Dia memandang Nirnama
Engkau telah terlambat budak
Kalian kini tiada peluang kemenangan
Jika mahu terus hidup terimalah tawaranku
Usah sia-siakan nyawa dan kelebihan kalian
Bersama-sama kita boleh bawa Semenanjung pergi lebih tinggi
Selagi hidup selagi itu peluang masih berdiri
Setinggi mana pun engkau mahu membawa kami tidak akan setinggi syurga di sisi Ilahi
Nirnama membalas
Balasan ringkas Nirnama membuatkan Jagat Suci terjeda
Budak apa yang perlu aku tawarkan kepadamu Apakah engkau mahu aku menghidupkan ayahanda dan bondamu  Apakah engkau mampu Nirnama memandang tajam mata Jagat Suci membuatkan pemerintah Indera Kayangan itu terpempan
Sudah pasti aku mampu
Tidakkah engkau lihat siapa yang berada di hadapanmu sekarang Jagat Suci menghayun tangan menunjuk ke arah batang tubuh Sultan Mansur
Mantan Sultan Semutar Putih itu memandang Nirnama dengan mata yang durja
Tetapi Nirnama tidak melayan pandangan tersebut
Dia mendongak memandang tajam bagai mahu mencucuk wajah syaitan Jagat Suci
Jika engkau mampu lakukanlah
Aku akan beriman kepadamu jika engkau benar-benar berjaya Nirnama menalakan telunjuknya ke arah pemerintah Indera Kayangan itu sebelum menepuk dadanya
Cabaran penuh yakin langsung tidak terzahir rasa ragu pada wajahnya
Hah
Aku bakal menjadi Tuhan Sarwa Jagat pastilah aku mampu  Jagat Suci menyatukan kedua-dua belah telapak tangan lalu memejamkan mata
Mulutnya kemudian terkumat-kamit
Alauddin terpinga-pinga
Apa yang engkau hendak lakukan Nirnama Matanya beralih kepada Sultan Mansur yang masih melemparkan senyuman kepadanya
Ayahandaku berada di hadapan itu  Banyakkan membaca tauz dan zikir tuanku
Jangan lupa ajaran guru
Dada Alauddin ditepuknya lembut
Mata Alauddin membulat
Dia memandang Sultan Mansur kembali ke wajah Nirnama
Lelaki berparut di hadapannya sedang tersenyum nipis
Aku akan memerlukanmu sejenak lagi Kakanda Alauddin
Bangkitlah
Alauddin kembali menatap Sultan Mansur
Mulutnya perlahan-lahan mengucapkan kalimah-kalimah tauz
Lidahnya kembali basah dengan dzikrullah
Jagat Suci masih berkeadaan serupa tadi
Di manakah ayahanda dan bondaku Nirnama melaung
Jagat Suci membuka mata
Perlahan-lahan dia menjatuhkan kedua-dua belah tangan
Ayahanda dan bondamu tidak dapat aku hidupkan
Mereka berdua sudah berada di neraka kerana berterusan memastikan aku terpenjara buat sekian lama dahulu
Pemerintah Indera Kayangan itu mendengus
Nirnama tidak memberikan reaksi
Wajah Jagat Suci direnungnya
Engkau hakikatnya tidak mampu kerana engkau tidak tahu bagaimana rupa ayahanda dan bondaku
Demikian engkau dan sekalian jin yang bekerjasama denganmu tidak mengetahui namaku
Maka tidaklah berada dalam pengetahuan engkau akan siapa ayahanda dan bondaku
Maka tidaklah ada mana-mana jin mampu menyerupai mereka pada ketika ini
Jagat Suci terpempan
Tidak seperti Sultan Mansur palsu ini
Nirnama menyerbu ke hadapan tanpa sebarang amaran
Pergerakannya pantas ibarat kilat
Engkau hanyalah syaitan yang direjam  Taming Sari terhunus pantas
Keris itu terus terbenam ke leher Sultan Mansur tanpa sempat susuk tubuh itu bertindak balas
Nirnama Terkejut Alauddin dengan tindakan itu
Jagat Suci sendiri tidak menjangka Nirnama akan menyerbu sedemikian pantas
Celaka  Asap berkepul-kepul membaluti tubuh Nirnama
Keris Sultan Mansur kemudian muncul kembali
Pantas dia menyambar keris itu berguling di atas tanah dan menalakan tubuhnya ke arah Alauddin
Bangkit kakanda Dia melempar keris tersebut
Mata Alauddin terkebil-kebil melihat susuk ayahandanya bertukar menjadi asap
Sebaik sahaja keris itu disambarnya dia bagaikan tersedar
Seperti baru dikejutkan daripada lena yang panjang
Terus geraham diketapnya
Celaka engkau Jagat Alauddin menyerbu
Nirnama terus menepuk tanah sekuat hati
Bumi di sekitarnya terus bergegar hebat dan bergelombang
Jagat Suci hilang keseimbangan
Namun belum sempat Alauddin membenamkan keris warisan ayahandanya ke tubuh pemerintah Indera Kayangan itu sayap Jagat Suci dikibas dan dia berjaya mengelak
Jagat Suci tertawa
Bukan calang-calang orang mampu berhadapan godaan sedemikian rupa
Engkau benar-benar lain dari yang lain Nirnama
Perlahan-lahan kaki Jagat Suci menjejak kembali ke bumi sekitar lima depa dari tempat Nirnama dan Alauddin berada
Aku cuba berbelas kasihan
Tetapi kalian menolak peluang tersebut
Bermakna kalian benar-benar ingin mati pada hari ini
Aku tidak akan lagi memberikan peluang
Jika selepas ini seluruh rakyat Semutar Putih bangkit menentang kekuasaanku maka semuanya akan mati di tanganku Jagat Suci mengangkat sebelah tangan mengepal penumbuk
Siaga kakanda
Nirnama bangkit dan mula mempersiapkan kekudanya
Alauddin mengangguk
Sekarang kalian mampus Jagat Suci mara
Kedua-dua belah tangan menjulur bagaikan harimau mahu menerkam mangsa
Nirnama tenang tidak menunjukkan tanda mahu mengelak sementara Alauddin sudah melompat tinggi ke udara
Apabila Jagat Suci menghampirinya Nirnama dengan tangkas menyambut tangan lawan dan membanting Jagat Suci
Tubuh besar Jagat Suci itu berpusing menghentam tanah membuatkan lantai bumi di sekitarnya bergegar
Beberapa tentera Indera Kayangan di barisan hadapan terduduk
Alauddin menjunam ke wajah Jagat Suci
Dengan nama Allah tumbanglah dikau Keris warisan Sultan Mansur ditujahnya ke bawah
Jangan pandang rendah kepada aku  Jagat Suci menggerakkan bibir meniup angin kuat ke arah Alauddin
Tiupan itu diekori semburan api yang teramat marak
Seluruh tubuh Alauddin kini diselimuti api
Kakanda  Nirnama tidak jadi meneruskan serangan terus melompat di atas tubuh Jagat Suci sebelum bergerak bagaikan memijak angin menyambut tubuh Alauddin
Tetapi belum sempat dia mencapai tubuh pemerintah Semutar Putih itu tangan Jagat Suci telah mencengkam Nirnama dan Alauddin
Kalian hanyalah semut di mataku  Kedua-duanya dihempas ke tanah
Kuatnya lemparan Jagat Suci hingga api marak yang menyelimuti Alauddin terpadam
Nirnama dan Alauddin sama-sama menghentam lantai bumi mengakibatkan tanah di situ merekah besar
Mampus Jagat Suci melepaskan satu tumbukan mahu melenyek Alauddin dan Nirnama
Kakanda  Nirnama  Kedua-duanya melawan segala kesakitan yang sedang menjalari tubuh terus bangkit dan mengacung keris masing-masing sepenuh tenaga
Taming Sari dan keris warisan Sultan Mansur terbenam pada penumbuk Jagat Suci
Kalian menyangka dua senjata kecil ini cukup untuk membatalkan serangan aku Jagat Suci ketawa besar terus menekan penumbuknya
Kaki Nirnama dan Alauddin mula terbenam separas buku lali ke dalam tanah
Selepas terhapusnya kalian maka tiadalah lagi halangan Jagat Suci melepaskan seluruh kudratnya
Nirnama dan Alauddin sama-sama terbenam hingga ke paras lutut
Kalian lemah dan akulah yang paling perkasa  Bahkan Allahlah yang Maha Perkasa Nirnama melaung seraya melibas Taming Sari
Sebatang jari Jagat Suci terputus
Allahu akbar Alauddin melakukan hal yang sama
Darah bersemburan ke seluruh tubuh mereka
Jagat Suci meraung sambil mengangkat tangan kanannya yang kini kekurangan dua batang jari
Celaka Terundur Jagat Suci beberapa tapak
Peluang itu diambil oleh Nirnama dan Alauddin untuk mengeluarkan tubuh mereka daripada tersekat di dalam tanah
Kita berdua sahaja tidak mencukupi
Nirnama mengatur pernafasan sambil melihat Jagat Suci yang mengerang kesakitan
Tangan kiri pemerintah Indera Kayangan itu memegang tangan kanannya
Dia bagai tidak percaya dengan apa yang berlaku
Mungkin dia tidak menjangka bahawa ada yang mampu mencederakannya sedemikian rupa
Mungkin juga kerana terlupa bahawa dia tidak lagi kebal sebagaimana selama ini
Engkau ada cadangan  Nirnama memandang Alauddin lalu mengangguk
Celaka kalian
Aku tidak akan memberikan kalian peluang
Wahai tentera Indera Kayangan hapuskan mereka Jagat Suci menuding ke arah Nirnama dan Alauddin dengan tangan kirinya
Yaaaaa  Tentera Indera Kayangan yang mengelilingi kawasan pertempuran itu mula bergerak
Tetapi baru sahaja mereka melangkah beberapa tapak bumi bagaikan dilanda gempa
Jagat Suci sendiri merasakan perkara tersebut
Allahu akbar Allahu akbar Allahu akbar  Segerombolan besar tentera tiba-tiba muncul dan melanggar tentera-tentera Indera Kayangan dari segenap arah
Tentera bantuan mereka Jagat Suci terkejut memandang ke arah Nirnama dan Alauddin
Dia melihat Nirnama tersenyum nipis
Tentera Semutar Putih dan Kerajaan Serawa yang engkau anggap telah ditewaskan hakikatnya berundur perlahan-lahan dari medan pertempuran
Mereka nyata telah disusun kembali dengan buah fikir daripada Laksamana Kasturi Nadim dan Mamanda Bendahara Kerajaan Serawa Muhammad Jenin
Nirnama perlahan-lahan bersiaga
Bersedia untuk menerima serangan Jagat Suci yang seterusnya
Ketika ini baru Jagat Suci perasan akan sesuatu
Di manakah Alauddin  Lawan engkau ialah aku Jagat Nirnama terus bergerak memijak angin membuatkan tubuhnya bagaikan sedang terbang ke arah Jagat Suci
Engkau hanya lebih pantas menjemput maut jika berhadapan denganku berseorangan  Allahu akbar  Aku hanya mahu membawa tanah berdaulat ini pergi lebih jauh lebih tinggi ke tempat yang selayaknya Jagat Suci melibas dengan tangannya
Nirnama menyambut tangan yang berbaki tiga jari
Libasan Jagat Suci terhenti
Tubuh Nirnama pula tidak terpelanting
Dia jelas telah bersedia dengan memusatkan seluruh kekuatan pada tubuhnya
Taming Sari terbenam pada telapak tangan musuhnya itu
Kemudian Nirnama memegang Taming Sari dengan tangan kiri sebelum tangan kanan dipanjangkan untuk memegang lengan Jagat Suci
Dia mengerah sepenuh kudrat membanting Jagat Suci ke tanah
Kali ini Jagat Suci tidak membiarkan perkara itu untuk berlaku dengan mudah
Sayap dikibas saat dia berada di tengah-tengah udara dan putaran tubuhnya tidak berjaya disempurnakan oleh Nirnama
Dia terbang ke udara membawa Nirnama bersama-samanya
Tidak mahu terperangkap di udara Nirnama cepat-cepat menarik Taming Sari
Dia jatuh ke bumi
Namun sebelum kakinya kembali menjejak tanah Nirnama melepaskan beberapa tumbukan sepenuh kekuatan
Menghasilkan angin deras yang menghentam tubuh Jagat Suci mengakibatkan pemerintah Indera Kayangan itu hilang keseimbangan di tengah-tengah udara
Sedang Nirnama jatuh menjunam Jagat Suci jatuh bagaikan layang-layang putus tali bersusah payah untuk mendapatkan keseimbangannya semula
Nirnama mendarat dengan baik tetapi dia tidak berhenti di situ terus mengerahkan seluruh kekuatan untuk terus bergerak
Kakinya melonjak kembali ke atas
Dia memijak angin kelihatan seperti sedang mendaki tangga lutsinar
Terus Taming Sari dibenamkan ke sayap kiri Jagat Suci
Jagat Suci mengerang
Dia yang berjaya terapung di tengah-tengah udara berusaha mengibas-ngibas sayapnya bagi mengenyah pergi Nirnama
Apa yang engkau perolehi dengan menewaskan aku hah  Bagai mentari yang memancarkan cahaya pada gelap malam  Akukah kegelapan Bahkan akulah mentari yang menyinari tanah berdaulat ini  Tubuh Jagat Suci berputar-putar di tengah-tengah udara sementara Nirnama memegang Taming Sari dengan kedua-dua belah tangan cuba untuk mengelakkan dirinya daripada melayang
Engkau hanyalah sebuah penipuan
Kekuatanmu palsu datang dari syirik dan khurafat
Kekuasaan engkau berasaskan penundukkan sarat paksaan
Kemakmuran yang engkau janjikan hanyalah untuk memenuhi tembolok peribadi
Kemajuan yang engkau mahukan jauh dari cahaya Ilahi Nirnama sepenuh kuasa menarik Taming Sari jatuh bersama-samanya mengoyak sayap kiri Jagat Suci
Darah bersemburan
Nirnama melepasi tubuh Jagat Suci menjunam ke bumi
Sedang Jagat Suci semakin sukar hendak menyeimbangkan diri dengan sebelah sayap
Ini mendorong Jagat Suci untuk membiarkan dirinya turut menjunam
Dia mahu menyambar tubuh Nirnama
Jagat Suci turun dengan laju
Kedua-dua belah tangannya mencapai tubuh Nirnama
Engkau dan kepercayaan engkaulah yang membuatkan tanah ini terpenjara tersekat daripada terbang tinggi mencapai kedaulatannya yang sebenar  Jagat Suci merapati Nirnama yang sedang bergelut untuk melepaskan diri
Mereka sama-sama menjunam ke bumi
Tiada kemuliaan tanpa keadilan tiada kemuliaan tanpa redha Tuhan  Nirnama cuba membenamkan Taming Sari ke wajah Jagat Suci
Tetapi pemerintah Indera Kayangan itu berjaya menyendengkan kepalanya ke kanan membuatkan tikaman Nirnama hanya membaham udara
Jagat Suci kemudian membuka mulut
Mampuslah engkau dengan kemuliaan itu Api marak menyembur dari mulutnya
Pada saat akhir Nirnama menarik nafas sedalam mungkin dengan pantas sebelum menghembuskan kembali sekuat hati
Angin kuat terhasil daripada hembusan itu menghalang api marak yang cuba membaluti seluruh tubuhnya
Pun begitu akibat disembur dengan jarak terlalu dekat bahang api tersebut tetap menyengat tubuh
Pada masa yang sama hujung pakaian Nirnama mula dijilat api
Kedua-dua mereka menghentam bumi
Asap berkepul-kepul naik
Ughhh  Jagat Suci perlahan-lahan bangkit
Dia memerhatikan belakang tubuhnya yang hanya bersayap satu
Dia menderam mencari-cari Nirnama yang pada saat akhir berjaya melepaskan diri dengan mematahkan ibu jarinya
Ibu jari itu ditenungnya
Ternyata Nirnama bukan pendekar yang lemah dan berfikiran singkat
Jagat Suci membetulkan tulangnya membuatkan ibu jari itu kembali seperti sediakala
Seterusnya sayap tunggalnya dikibas pantas
Asap berkepul-kepul hilang ditiup angin menzahirkan Nirnama yang melutut sebelah kaki dengan sebelah tangan menongkat tubuh
Dada berombak akibat nafas yang turun naik
Sebahagian pakaian hangus terbakar sementara sebahagian tubuh dinodai luka dan kesan terbakar
Wajah dan tubuh Nirnama bermandikan keringat
Peluh bercampur darah
Tetapi wajah pendekar tanpa nama itu kekal tenang
Nyata Nirnama liat untuk ditumbangkan
Benar-benar pahlawan ampuh yang dilatih dengan baik oleh Adiwaja
Memikirkan hal itu bulu roma Jagat Suci menegak
Apakah ini semua kerana dendam Jagat Suci mendengus
Nirnama mendongak
Pandangan mereka bertemu
Apakah kerana aku telah membunuh ayahanda dan bondamu Apakah kerana aku telah membunuh rakan-rakanmu Apakah kerana aku telah menghancurkan kampungmu Jagat Suci bagai menilik pandangan redup Nirnama
Nirnama perlahan-lahan bangkit
Dia terbayangkan hari di mana kejadian hitam itu berlaku
Bagaimana dia berseorangan menanam satu persatu mayat orang-orang kampungnya
Mayat ayahanda dan bondanya
Mayat rakan-rakan sepermainannya
Akalnya menerawang ketika saat dia mula menerima didikan Adiwaja
Tubuh dan hati bertahan dengan segala kesukaran hidup dan latihan berat pada tahun-tahun awal itu kerana berpaut kepada dahan kesumat terhadap Jagat Suci
Dendam yang pada satu ketika dahulu berulang-ulang dia berjanji kepada dirinya sendiri akan dilunaskan
Tunjukkan kepadaku bara dendam itu budak
Parut engkau itu menjadi saksi kesumat yang merajai jiwamu bukan Jagat Suci tersengih sinis
Aku masih belum merasai bara kesumat dalam jiwamu itu
Ayuh tunjukkan amarahmu
Jangan engkau nafikan apa yang terbuku dalam jiwamu Sebelah tangan memanjang ke hadapan digerak-gerak bagaikan mengajak Nirnama
Bayangkan ayahanda dan bondamu bukan sahaja tumbang dibunuh olehku bahkan darah mereka menjadi santapan menguatkan aku pada hari itu
Jagat Suci tertawa kuat
Setelah engkau tumbang darahmu pula akan menambah kekuatanku
Engkau akan bersatu kembali dengan ayahanda dan bondamu
Betapa mulianya  Tawa  Jagat Suci semakin galak
Persoalannya apakah engkau mampu menuntut bela Jelas aku tidak mudah ditumbangkan
Biarlah dendam memperkasakanmu
Ayuh  Nirnama menghela nafas panjang
Bibirnya kembali terkumat-kamit
Bayangan-bayangan lalu menari-nari di tubir mata seakan-akan kembali berlaku di hadapan dirinya
Namun perlahan-lahan semua bayangan itu sirna
Yang jelas di hadapan mata ialah Jagat Suci yang sedang tertawa besar dan memandangnya sinis
Seolah-olah sedang mencabarnya
Sekiranya aku menentangmu semata-mata kerana dendam maka aku akan tergelincir
Jatuh ke dalam hasutan syaitan
Bukanlah salah untuk aku mahu meminta keadilan ditegakkan
Tetapi guru telah membantu aku memujuk jiwa ini untuk berhadapan denganmu bersama niat yang murni
Niat yang murni Jagat Suci terpempan
Tawanya sirna
Aku berjuang kerana Allah subhanahu wa taala
Untuk menegakkan kalimahnya
Bukan kerana kehendak peribadi
Aku bukan mahu menumbangkan engkau semata-mata kerana mahu menumbangkanmu
Engkau perlu ditumbangkan kerana engkau adalah akar durjana yang membuahkan buah-buah yang rosak di tanah berdaulat ini
Aku mahu menumbangkanmu kerana mahu menyelamatkan umat ini Nirnama meninggikan suara
Jagat Suci tersentak
Engkau tidak akan dapat mencemarkan niat murni ini
Engkau mahu mencemarkannya kerana hati yang kotor hanya akan ditakluki perasaan
Apabila tindakan dipandu perasaan hilanglah keseimbangan ketenangan
Engkau mahu jiwaku lemah maka langkahku akan tempang
Jangan fikir aku akan terpedaya dengan helahmu Jagat  Nirnama terus mengalunkan keris tanda bersiaga untuk perseteruan seterusnya
Ini bukan kisah perlunasan dendam peribadi
Ini kisah perjuangan menyelamatkan ummah  Pemerintah Indera Kayangan itu terkulat-kulat
Diam buat beberapa ketika sebelum bibirnya mengoyak sengihan seterusnya tertawa
Semakin lama semakin kuat tawanya itu
Tidak hairanlah segala cubaan untuk menjejakmu dengan sihir kami gagal
Adiwaja benar-benar berjaya mendidik seorang anak murid berjiwa suci
Jagat Suci mendengus
Pun begitu engkau tetap akan tewas
Tidak lama lagi tentera dari Segenting Kra akan tiba
Raja Ong Maha Perita Deria mempunyai kelebihan setanding aku
Dengan sihirnya dia akan tiba tidak lama lagi bersama-sama seluruh kekuatan Segenting Kra  Nirnama tersenyum nipis
Mengapa Engkau fikir engkau mampu berhadapan kami berdua Dengan seluruh tentera dari Segenting Kra  Bukan
Raja Ong Maha Perita Deria telah tumbang dengan izin Allah Azzawajalla
Mata Jagat Suci membulat seperti mahu tersembul keluar
Bulu romanya menegak lagi
Nirnama diperhatikan dengan lebih teliti
Lelaki berparut di hadapannya jelas bukan pendekar sembarangan
Dia mengepal kedua-dua belah tangan
Jika demikian aku tidak boleh membiarkan engkau terus hidup
Pertempuran ini perlu ditamatkan secepat mungkin Pemerintah Indera Kayangan itu meluru laju
Tamat dengan tumbangnya engkau Insya-Allah   Engkau tidak biasa bertarung dengan mata tertutup Sang Kelembai melepaskan tumbukan
Jebat menyendeng untuk mengelak tetapi terlambat kerana tidak benar-benar mampu untuk menjangka di mana tumbukan itu hendak mendarat
Ini mengakibatkan tumbukan Sang Kelembai menggores pipinya
Oleh kerana tumbukan itu dilepaskan dengan sepenuh kuasa tubuh Jebat turut berputar dan terpelanting sehingga dia tertiarap di atas tanah
Sang Kelembai tidak berhenti menyerang
Dia melompat tinggi sebelum turun dengan pantas
Belakang tubuh Jebat hendak diinjaknya sekuat hati
Jebat berguling beberapa kali ke tepi
Injakan Sang Kelembai hanya mengenai tanah
Sang Kelembai tidak membiarkan Jebat mengelak begitu sahaja
Dia menyepak tanah sehingga terkopek sebuah bongkah besar melayang ke arah Jebat yang baru sahaja menolak tubuh untuk bangkit
Bongkahan tanah tersebut melanggar tubuh Jebat mengakibatkan Laksamana Semutar Putih itu terpelanting dan jatuh kembali
Engkau tidak mampu bertarung tanpa melihat
Engkau nampaknya tidak cukup terlatih seperti Nirnama itu
Medan perang yang berkecamuk membuatkan engkau tidak benar-benar mampu untuk menumpukan perhatian  Jebat gigih bangkit
Pakaiannya carik  akibat serangan-serangan yang diterima
Tubuhnya berhias dengan liang-liang luka
Perlahan-lahan dia mengangkat lengan menyeka darah yang meleleh dari bibir
Mungkin
Tetapi sekurang-kurangnya engkau tidak boleh bermaharaja lela selagi aku masih di sini
Jebat tersengih dengan matanya kekal terpejam
Aku boleh bertahan lebih lama
Sekiranya engkau tersilap langkah nahas
Jebat mengacukan keris ke hadapan berdasarkan arah suara Sang Kelembai
Bagaimanalah guru hidup selama ini dalam gelita begini
Sengihan Jebat melebar
Dalam hati ada kagum yang sedang mekar setaman
Aku tumpaskan engkau sekarang
Tidak ada lagi penangguhan  Sang Kelembai membuka langkah
Dia bergerak laju ke hadapan melibas beberapa patung batu berbentuk manusia yang berhampiran
Patung-patung batu itu berkecai dan bongkahan-bongkahannya berterbangan ke arah Jebat
Jebat kucar-kacir mempertahankan diri
Ada bongkahan yang berjaya ditepis ada yang menghentam tubuh
Keadaan itu menyebabkan perhatiannya terlucut daripada mengekori gerak-geri Sang Kelembai
Dalam sekelip mata Sang Kelembai tiba betul-betul di hadapannya tanpa sempat Jebat mengelak atau menjarakkan diri
Mampus Sang Kelembai melepaskan tumbukan berkembar tepat ke perut Jebat
Dentuman kedengaran bersama angin kuat yang berderu melepasi Jebat
Mulutnya menyemburkan darah
Tubuhnya bagai melengkung ke hadapan
Tumbukan Sang Kelembai benar-benar sarat dengan kuasa
Jebat dapat merasakan bahagian dalaman tubuhnya mula mengalami kecederaan yang tidak kecil
Engkau berada di hadapanku sialan Kedua-dua belah tangan Sang Kelembai ditangkapnya sementara keris Jebat terangkat ke hadapan wajah
Terus dia menanduk hulu kerisnya ke hadapan
Mujur Sang Kelembai pantas menyendeng
Keris itu meluncur laju melepasi pipi
Tetapi tidak sebelum menggores luka yang tidak kecil pada tempat tersebut
Ah terlepas  Celaka engkau  Sang Kelembai menarik kepalanya sendiri ke belakang sebelum menghempas anggota itu ke kepala Jebat
Dentuman sekali lagi kedengaran
Kali ini Jebat terundur beberapa tapak
Semakin banyak darah keluar dari mulut tetapi tetap tangan Sang Kelembai tidak dilepaskannya
Bila engkau mahu mampus hah Sang Kelembai menggerak-gerakkan tangan
Jebat pula bergerak sesuai dengan pergerakan Sang Kelembai menyebabkan pembunuh upahan Indera Kayangan itu tidak dapat melepaskan diri
Sang Kelembai mula melancarkan tendangan
Jebat sudah kehausan tenaga tambah pula dengan mata yang terpejam menjadi kelam-kabut mahu mengetahui hala tendangan Sang Kelembai
Akibatnya tubuh Jebat menjadi mangsa tendangan bertubi-tubi
Sebahagian berjaya ditahan dengan kaki tetapi banyak tendangan Sang Kelembai hinggap ke pinggang dan rusuknya
Lepaskan aku  Sampai aku mati engkau tidak akan aku lepaskan  Jebat memusatkan seluruh kekuatannya kepada tubuh agar mampu menyerap serangan-serangan Sang Kelembai
Itupun sebenarnya dia tidak lagi mampu bertahan dengan lebih lama
Dia sudah tercedera teruk
Jika demikian pergilah engkau menyapa maut  Sang Kelembai bersedia mahu melepaskan tendangan maut
Tetapi tindakan tersebut terbantut apabila pandangannya sendiri menjadi gelap gelita
Apa yang berlaku  Jebat buka matamu Suara Alauddin kedengaran
Jebat membuka mata
Walaupun pandangan berpinar-pinar sedikit akibat kehilangan darah dan kesakitan yang menjalari tubuh dia dapat melihat Alauddin di belakang Sang Kelembai sedang melilit bahagian kepala Sang Kelembai dengan baki kain pakaiannya
Kain itu kehitam-hitaman dan berbau hangit
Celaka  Sang Kelembai tidak menyedari kehadiran Alauddin
Dia hendak melepaskan diri tetapi tangannya masih dipegang kejap oleh Jebat
Dia tersepit  Maafkan aku kerana lambat membantu
Aku bersembunyi lama menanti peluang yang sesuai untuk merapatinya tanpa dia sedari
Terima kasih tuanku  Jebat mengatur pernafasan
Kudratnya tidak lagi setinggi mana
Tetapi sekurang-kurangnya dengan kembali mampu melihat dia dapat menyasarkan serangan setepat mungkin
Tangan kanan melepaskan tangan kiri Sang Kelembai ditariknya ke belakang sepantas mungkin
Seluruh kekuatan disalurkan ke situ
Semua jari tegak merapat kecuali jari ibu yang tersimpul ke dalam telapak
Dengan nama Allah berambus engkau dari dunia ini   Tangan kanan Jebat sepantas kilat meluru ke kerongkong Sang Kelembai
Empat jari terbenam ke leher pemburu Indera Kayangan itu
Darah memancut-mancut sebahagiannya mewarnai wajah Jebat
Apabila merasakan tubuh Sang Kelembai layu barulah Alauddin melepaskan kain yang dipegangnya
Sang Kelembai jatuh terlutut sebelum tubuhnya longlai menyembah bumi
Nyawa sudah meninggalkan jasad
Jebat juga terlutut
Nafasnya turun naik
Tubuhnya menerima kecederaan teruk di luar dan di dalam
Alauddin cepat-cepat melutut sebelah kaki di hadapannya
Bahu Jebat dipaut tangan pemerintah Semutar Putih itu
Jebat bagaimana keadaanmu  Apa keadaan kita  Nirnama sedang berhadapan dengan Jagat Suci
Apakah dia memerlukan kita  Alauddin melemparkan pandangan ke belakang
Jauh dari tempat dia berada kelihatan tubuh tinggi Jagat Suci sedang menentang Nirnama di sebalik kecamuk pertempuran di sekitar mereka
Pemerintah Semutar Putih itu memandang Jebat dan mengangguk
Apakah engkau masih boleh bertarung  Sehingga ke titisan darah yang terakhir tuanku  Bahu Jebat ditepuk sebelum Alauddin mengangkat sebelah tangan Jebat merentasi belakang lehernya
Ayuh bangkit
Usaha apa termampu
Kita akan membantu Nirnama walau sedikit  Alauddin bangkit bersama-sama Jebat
Dengan nama Allah   Lemah  Nujum Surya menghantar Cendana melayang ke belakang dengan angin menderu yang berpusat pada tubuh srikandi tersebut
Cendana merasa perutnya senak bagai menerima tumbukan berat
Tetapi dia masih mampu mendarat dengan baik walaupun kedua-dua kakinya terseret separuh depa ke belakang
Mulutnya mengalirkan darah
Disekanya dengan ibu jari
Pandangan tajam dipaku pada Nujum Surya
Perempuan tua itu nyata tidak mempunyai ilmu dalam seni tempur tetapi terlalu bergantung kepada kehandalannya dalam ilmu sihir
Setelah Cendana menumbangkan sepuluh manusia tanah yang dibentuk oleh Nujum Surya ahli sihir itu melindungi dirinya dengan pusaran angin dan menyerang Cendana dari jauh
Apabila tubuh Cendana terjarak Nujum Surya akan membangunkan sepuluh manusia tanah semula
Kejadian itu berlaku berulang kali
Ini kali keempat
Berseorangan menumbangkan manusia-manusia tanah itu bukan perkara mudah
Cendana menerima serangan musuh berkali-kali
Tubuhnya sudah banyak menerima kecederaan
Beberapa bahagian pakaiannya sudah carik
Selendangnya telah koyak dan tidak boleh digunakan
Sanggulnya juga sudah terburai
Jarum-jarumnya telah habis
Yang tinggal hanyalah kelewang di tangan
Nujum Surya menghentak tongkatnya ke tanah
Tidak lama kemudian sepuluh manusia tanah bangkit
Aku boleh mengulang semua ini berkali-kali sehingga engkau tertiarap keletihan
Ketika itu aku akan menghabiskan engkau
Nujum Surya tertawa menghina
Aku pula takkan lelah menghadapimu  Cendana bergerak ke hadapan sambil menyeret kelewang ke tanah
Dia melibas dari bawah ke atas menghantar sebongkah tanah sederhana besar ke arah Nujum Surya
Sia-sia  Bongkahan tanah itu hancur apabila Nujum Surya menghantar deruan angin kuat
Manusia-manusia tanah yang diciptanya mula bergerak menuju Cendana yang telah pun bergerak lebih jauh ke hadapan
Cendana meluncur ke tengah-tengah mereka sebelum merodok kelewang ke tubuh salah satu manusia tanah tersebut
Pecah menjadi ketulan
Dia melancarkan tendangan ke arah ketulan-ketulan tanah itu menghantar beberapa ketulan untuk menghentam tiga manusia tanah di sisi sementara tubuhnya terus berputar dan mencantas dua manusia tanah pada paras pinggang
Pada ketika ini Cendana menerima serangan daripada senjata empat manusia tanah yang berbaki
Pada saat akhir dia sempat mengelak agar serangan tersebut tidak membunuhnya
Pun begitu tubuhnya tetap tercedera dan Cendana terpelanting ke tempat dia bermula
Hampir sahaja Cendana tertiarap
Mujur dia menongkat tubuh dengan parang tersebut
Dada Cendana berombak-ombak
Dia berusaha mengawal pernafasan
Keringat sudah membasahi wajah bercampur dengan darah
Menitik-nitik ke atas tanah
Jelas dia di hujung kemampuannya
Tujuh manusia tanah masih gagah berdiri
Bergerak perlahan-lahan ke arahnya
Apa yang engkau mahu buktikan hah Mengapa engkau mahu berterusan memaksa diri wahai Puteri Cahaya Bulan Aku tahu berkenaanmu
Pengembaraanmu dalam perhatianku kerana aku sentiasa meneliti mereka yang berkemungkinan memberikan ancaman kepada Tuanku Jagat
Nujum Surya separa melaung
Engkau hanya terlepas daripada pemerhatianku semenjak engkau tiba ke Pelabuhan Batu Sawar
Cendana terpempan
Kata-kata Nujum Surya itu mengingatkannya akan permulaan dia bersama Nirnama
Semangatnya kembali
Sisa-sisa kudrat dikumpulkannya tanpa jeda
Engkau mahu membuktikan kaum perempuan berkebolehan setanding lelaki
Engkau wajar tunduk kepada Tuanku Jagat
Dia tidak meletakkan perempuan pada tahap yang rendah sebagaimana adat kaum kita juga agama yang engkau anuti itu
Cendana membetulkan keadaan tubuh
Dia bersiaga membuka kekuda
Parang diangkatnya
Langkahan dibuka semula
Dia meluru ke arah tujuh manusia tanah tersebut mengelak serangan mereka dan melibas kelewang
Dua manusia tanah tumbang dicantas parang Cendana
Cendana menerima tiga serangan musuh menyebabkan dia kembali terkebelakang jatuh berguling-guling
Baki lima manusia tanah mengejarnya
Apakah engkau mahu mati dalam keadaan sia-sia sebegini   Pukulan-pukulan manusia tanah itu dielaknya dengan menampan tubuh menggunakan tolakan tangan
Cendana terseret menjarak tetapi tidak jauh
Cukup-cukup untuk mengelak hentaman senjata musuh
Dia terus melompat dan memutarkan tubuh seraya melibas kelewang dengan sebelah tangan
Serangan mengejut nan pantas tersebut menyebabkan kelima-lima manusia tanah itu putus kepala masing-masing
Tubuh mereka hancur menjadi ketulan-ketulan tanah kembali ke bumi
Cendana pula terlutut sebelah kaki
Nafasnya turun naik
Keringatnya semakin lebat menitik ke bumi
Parang dipacakkan ke tanah
Dengan kedua-dua belah tangan memegang hulu senjata itu dia memaksa diri untuk kembali bangkit
Kudratnya benar-benar diperah agar dia mampu untuk terus bergerak
Aku menawarkan engkau apa yang engkau mahu wahai Puteri Sekebun Serendah
Tunduk kepada Tuanku Jagat
Sekebun Serendah bakal dihidupkan semula
Ayahandamu boleh dibangkitkan kembali jika itu yang engkau mahu
Engkau bahkan boleh ditabalkan menjadi pemerintah agung di tanahmu melebihi segala lelaki  Nujum Surya tersenyum lebar
Sedikit pun tidak gusar melihat manusia-manusia tanah itu dihancurkan oleh Cendana
Dengan sihirnya dia boleh membangkitkan mereka pada bila-bila masa sahaja berkali-kali
Kita tidak diciptakan untuk menandingi lelaki
Kita diciptakan untuk saling melengkapi Cendana bangkit dan mengacukan kelewang ke arah Nujum Surya
Nujum Surya tertawa
Engkau menolak kemuliaan yang engkau kejar selama ini walhal Tuanku Jagat boleh memanfaatkan engkau dan mengangkat engkau ke tahap yang lebih tinggi
Menjadi anjingnya sepertimu  Senyuman pada bibir Nujum Surya serta-merta sirna
Matanya setajam helang
Engkau perempuan sundal yang tidak tahu apa erti syukur Tongkat sihir dihentaknya ke tanah
Buat kesekian kali sepuluh manusia tanah  bangkit dari bumi
Engkau sudah tidak punya banyak tenaga
Jika engkau masih berdegil maka sudilah kiranya maut menjemputmu  Cendana mendengus
Dia mengangkat kelewang dan mencampaknya
Senjata itu terpacak di atas tanah serong di sisi Cendana
Tindakan itu membuatkan Nujum Surya terpinga-pinga
Kemudian senyuman sinis kembali menghiasi bibir perempuan tua itu
Engkau sudah menerima hakikat kekalahan ya  Aku Puteri Cahaya Bulan Sekebun Serendah tidak sekali-kali menerima kekalahan selagi nyawa masih dikandung badan  Jika demikian matilah dalam keperitan Nujum Surya mengacukan tongkat sihir ke arah Cendana
Manusia-manusia tanah di sekelilingnya mula bergerak
Tanpa disangka-sangka semua manusia tanah itu berderai menjadi ketulan-ketulan tanah kembali ke bumi
Nujum Surya terperanjat besar hampir-hampir tidak perasan akan kemunculan sekumpulan manusia berpakaian serba gelap kerana mereka langsung tidak mengeluarkan sebarang bunyi
Apakah ini  Nujum Surya mahu melindungi diri dengan sihir angin
Namun hajat itu tidak kesampaian apabila tongkat sihirnya terbelah kepada beberapa bahagian
Hulu tongkat sahaja yang tinggal
Di hadapannya muncul dua pahlawan berpakaian serba gelap dengan kelewang terhulus pada tangan masing-masing
Nujum Surya terundur beberapa langkah mahu menjarakkan diri dari musuh
Tubuhnya terlanggar sesuatu
Dia menoleh ke belakang
Beberapa lagi pahlawan berpakaian serba gelap sedang berdiri di situ
Ketika ini dia telah dikepung oleh pahlawan-pahlawan yang berpakaian serba gelap
Aku tidak memerlukan Jagat Suci untuk memuliakanku ahli sihir jahanam  Cendana mencabut kelewang dari tanah dan berlari ke arah Nujum Surya
Pahlawan-pahlawan berpakaian serba gelap yang mengepung Nujum Surya membuka ruang kepada Cendana untuk mendapatkan musuhnya itu
Tolong aku tolong aku Nujum Surya sedar bahawa dia tidak lagi dapat mempertahankan diri
Tuanku Jagat  Aku sudah dimuliakan oleh Islam  Cendana membenamkan kelewang itu ke jantung Nujum Surya
Mata ahli sihir tua itu terbuntang
Dia kemudian terbatuk-batuk memuntahkan darah pekat
Cendana memegang erat hulu kelewang dengan pandangan tajamnya memaku mata Nujum Surya
Ketika engkau seronok memperkecilkanku pahlawan Sekebun Serendah telah menghabisi tentera-tentera Indera Kayangan di sekeliling kita
Aku tahu mereka tidak akan dapat membantuku dengan baik selagi pertempuran di sekeliling kita tidak berakhir
Engkau pula mempunyai pertahanan yang ampuh dengan sihir yang tidak membenarkan aku untuk menghampirimu
Nujum Surya terketar-ketar mendongak memandang Cendana
Wajah skrikandi itu dihiasi renungan setajam helang yang mahu membaham mangsa
Aku hanya perlu berusaha untuk hidup dan bertahan sehingga mereka selesai
Keangkuhan engkau menyebabkan engkau alpa dengan keadaan sekeliling
Engkau
bertarung
kotor
Nujum Surya mengetap geraham
Menahan kesakitan yang kini menjalari seluruh tubuh
Dia dapat merasakan dirinya semakin sukar untuk bernafas
Setiap nafas yang dihelanya terasa berat bagaikan dia sedang mendaki gunung tinggi
Ini adalah peperangan ahli sihir jahanam Cendana mencabut kelewang dari tubuh Nujum Surya
Tubuh Nujum Surya tumbang ke tanah tidak lagi bernyawa
Cendana terlutut
Beberapa pahlawan berpakaian serba gelap cuba membantunya
Tetapi dia cepat-cepat mengangkat tangan
Peperangan ini belum berakhir
Cendana mengangkat kepala
Para pahlawan Sekebun Serendah mula membuka ruang
Dari tempat dia melutut Cendana dapat melihat Jagat Suci sedang bergerak-gerak di sebalik tubuh para tentera yang sedang bertempur
Pastinya sedang menghadapi Nirnama
Pertempuran itu tentunya masih belum berakhir
Kita ke sana
Ayuh   Medan pertempuran semakin tenang
Tentera Indera Kayangan banyak yang tumbang ramai pula melarikan diri
Gabungan tentera Semutar Putih Kerajaan Serawa dan Sekebun Serendah sedang menguasai peperangan
Pertembungan tertumpu di sekitar Jagat Suci dan Nirnama
Sekitar 10 ke 15 depa dari mereka saki-baki tentera Indera Kayangan masih berusaha mempertahankan barisan mereka
Manakala gabungan tentera Semutar Putih Kerajaan Serawa dan Sekebun Serendah sedang membantai mereka habis-habisan merobek pertahanan yang masih berbaki
Mayat-mayat bergelimpangan
Bangkai-bangkai kuda berterabur di sana-sini sementara bangkai beberapa ekor gajah turut tersadai di beberapa tempat
Bau hanyir dan busuk menusuk hidung semua namun tiada siapa yang menghiraukan itu semua
Bagi gabungan tentera Semutar Putih Kerajaan Serawa dan Sekebun Serendah tumpuan mereka adalah untuk menghapuskan saki-baki tentera Indera Kayangan di medan pertempuran ini
Jangan perlahankan serangan kalian
Bantai mereka habis-habisan  Laungan Kasturi kedengaran garang
Dia sedang mengelilingi medan perang dengan menunggang seekor kuda yang besar lagi gagah
Bergerak laju memastikan tentera gabungan di bawah pimpinannya bertindak mengikut perancangan
Tangannya tidak putus-putus melepaskan serangan dengan meluncurkan anak-anak panah
Pada saat-saat genting di tengah-tengah kepekatan malam dia Nadim dan Jenin telah merangka perancangan jauh mengatasi kebijaksanaan sesiapa di medan itu
Berbekalkan tekad sekumpulan tentera Semutar Putih yang bersedia menjadi korban untuk mengejar syahid di atas jalan perjuangan bertindak mengundurkan tentera di tengah-tengah kepekatan malam
Ini membuatkan tentera Indera Kayangan menyangka kemenangan sudah menjadi milik mereka
Tentera gabungan Semutar Putih dan Kerajaan Serawa disangka telah berkurangan akibat dibunuh oleh mereka
Hakikatnya sedikit demi sedikit dan perlahan-perlahan mereka menggunakan zulmat malam bagi melindungi pengunduran mereka
Meninggalkan kumpulan tentera berani mati sahaja berhadapan tentera Indera Kayangan
Ketibaan tentera Sekebun Serendah tepat pada masanya
Walau bilangan mereka kecil tetapi pergerakan lincah lagi pantas mereka membantu mengeluarkan banyak tentera Semutar Putih dan Kerajaan Serawa daripada cengkaman musuh
Apabila tentera Semutar Putih Kerajaan Serawa dan sebahagian tentera Sekebun Serendah berjaya dikumpulkan Kasturi Jenin dan Nadim mula menggerakkan kesemuanya untuk membentuk bulatan besar dari pinggiran medan pertempuran
Apabila semuanya sudah mendapat sejenak rehat dan mengatur kembali barisan serangan dari segenap arah bermula ketika kemuncak rasa kemenangan menyelimuti tentera Indera Kayangan
Serbuan itu mengakibatkan tentera Indera Kayangan hilang kelebihan asal mereka
Giliran mereka pula terperangkap dengan kepungan tentera gabungan Semutar Putih Kerajaan Serawa serta gerakan lincah tentera Sekebun Serendah yang menyelinap ke tengah-tengah medan pertempuran membunuh banyak tentera Indera Kayangan
Jenin dan Nadim ditempatkan di pinggiran sempadan
Beberapa panglima tentera Kerajaan Serawa ditugaskan untuk menjaga keselamatan dua perancang berotak kancil itu bersama-sama sekumpulan tentera berbilangan kecil
Selebihnya Kasturi memimpin mereka di tengah-tengah medan pertempuran
Jangan selesa dengan perkembangan terbaru
Teruskan perjuangan sehingga segalanya benar-benar berakhir  Laksamana Semutar Putih itu melaung sambil tangannya tidak habis-habis melepaskan panahan
Satu demi satu menumbangkan musuh demi musuh
Sekali-sekala dia akan menghayunkan busur untuk menumbangkan musuh yang cuba mengganggu pergerakannya
Sekarang matanya tajam memerhatikan Jagat Suci dari kejauhan
Nirnama sedang sengit bertarung dengan pemerintah Indera Kayangan yang berupa bagaikan syaitan itu
Kasturi cuba mencari ruang untuk melancarkan serangan jarak jauh
Tetapi pertarungan antara Nirnama dan Jagat Suci nyata berada pada satu tahap yang jauh berbeza
Angin berderu-deru bertiup dari mereka berdua
Taufan seakan-akan terhasil dengan mereka berdua menjadi pusatnya
Peluang akan muncul
Bertahan Nirnama  Kasturi mengubah tumpuan kepada keadaan sekeliling yang paling hampir
Dia terus melepaskan tebakan pada tentera Indera Kayangan yang dilihat cuba merodok tombaknya kepada seorang tentera Semutar Putih
Panahannya tepat ke sisi kepala tentera itu menembusi tengkoraknya
Kasturi kembali membelah medan pertempuran berusaha untuk memastikan kemenangan benar-benar berada dalam genggaman
Nirnama tidak lagi berbaju
Yang tinggal hanyalah samping yang carik bersama seluar yang masih terjaga keadaannya
Pun begitu hujung seluar itu telah terkoyak dan rabak
Dia tangkas menepis tumbukan-tumbukan Jagat Suci
Tanah-tanah di sekeliling mereka sudah hancur akibat tumbukan-tumbukan yang dilepaskan oleh pemerintah Indera Kayangan itu
Nyata Jagat Suci mahu menghabisinya dengan cepat
Setakat ini hajat itu masih belum tercapai
Sehingga bila engkau mahu mengelak sahaja hah  Jagat Suci melompat menyatukan kedua-dua belah tangan dan menghempasnya ke arah Nirnama
Nirnama bergulingan cuba menjarakkan diri
Sebaik sahaja tangan Jagat Suci menghentam bumi tanah bagaikan terumpil mengeluarkan bongkah-bongkah besar salah satunya dari bawah tubuh Nirnama menyebabkan pendekar berparut itu tercampak ke atas
Terus Jagat Suci mengambil peluang tangkas melonjak ke udara sambil melancarkan tumbukan sepenuh kuasa terhadap Nirnama
Kali ini engkau mampus  Nirnama tiada pilihan terus memusatkan seluruh tenaga ke tangan kanan
Taming Sari dirodoknya bagi menyambut penumbuk Jagat Suci
Pun begitu tikaman tersebut tidak mampu menghentikan tumbukan pemerintah Indera Kayangan itu
Jelas daya tumbukan yang dilepaskan oleh Jagat Suci jauh lebih besar
Tangan Nirnama hampir sahaja hancur jika dia tidak bertindak pantas dengan menikam penumbuk Jagat Suci
Senjata itu kemudian pantas tercabut kembali mengekori Nirnama yang terpelanting tidak jauh dari musuhnya
Dia terbatuk-batuk ada darah yang melekat pada bibirnya
Engkau bagaikan nyamuk yang berterbangan menyakitkan hati  Jagat Suci melibas tangan ke bawah
Darah hasil tusukan Nirnama tadi memercik
Sebahagiannya membasahi tubuh Nirnama sendiri
Jagat Suci kemudian melompat dan mendarat di sisi tubuh Nirnama
Asap berkepul-kepul naik
Sudah cukup engkau cuba memanjangkan nyawamu
Jangan engkau fikir aku berseorangan tidak mampu berhadapan dengan bala tentera di sekelilingku ini
Walau kalian seperti telah menempa kemenangan tetap aku mampu mengubah keadaan ini menjadi kemenanganku  Jagat Suci menalakan wajah ke satu arah
Dia menarik nafas dalam-dalam sebelum pipinya menjadi kembung dan dia melepaskan dua bebola berapi meluncur laju ke arah medan pertempuran
Letupan besar berlaku
Tubuh para tentera di situ berkecai
Darah memercik ke serata tempat
Asap berkepul-kepul naik tinggi
Jagat Suci memandang kembali kepada Nirnama dengan sengihan jahat
Jelas dia tidak peduli sekiranya ada tentera Indera Kayangan menjadi mangsa serangannya tadi
Sekarang engkau sudah bersedia untuk maut Sesungguhnya pertolongan Allah itu dekat Nirnama melaung berani
Giliran engkau pula Jagat Suci menarik nafasnya dalam-dalam
Nirnama bangkit dan pantas membenam Taming Sari ke tanah sebelum mengangkatnya sekuat hati mengumpil bongkahan tanah besar
Bongkahan itu disepaknya hingga terpelanting ke wajah Jagat Suci
Ini membuatkan tindakan Jagat Suci terbantut
Tubuhnya yang besar itu terundur beberapa langkah
Kurang ajar Jagat Suci menalakan pandangan ke arah pendekar berparut itu
Nirnama sedang mengatur pernafasan
Dia jelas sedang memaksa diri untuk terus bertarung dengan sisa kudratnya
Mampus Jagat Suci mengembungkan pipi mahu melepaskan serangan kepada Nirnama
Ketika ini sebatang anak panah mengenai pipinya tembus sehingga ke pipi sebelah lagi
Terbelalak Jagat Suci
Terus dia berpaling ke arah panahan itu datang
Kelihatan Kasturi di atas kuda dengan busur di tangan yang ditalakan sedikit ke atas
Sialan  Jagat Suci mencabut anak panah itu dan mahu melepaskan serangan kepada Kasturi
Namun belum sempat dia mahu melancarkan serangan belakang tubuhnya bagai dilanggar gunung
Hampir sahaja dia tertiarap
Mulutnya menyemburkan darah
Mujurlah dia menahan tubuh dengan sebelah kaki menjadikan dia terlutut sebelah sahaja
Apakah
Jagat Suci menoleh
Kelihatan Alauddin dan Jebat sedang terlutut
Jelas mereka telah melepaskan segala-galanya dalam serangan tersebut
Heh Kalian tidak akan mampu menumpaskan aku  Jagat Suci membetulkan keadaan tubuh bersedia untuk memusnahkan Nirnama di hadapan bersama Alauddin dan Jebat di belakangnya
Tetapi belum sempat dia tegak berdiri Cendana muncul dari sisi dan melompat ke atas lututnya
Ini untuk umat Sekebun Serendah Cendana melompat sekali lagi membenamkan kelewang ke peha Jagat Suci
Jagat Suci meraung
Perempuan sundal  Terus dia menampar tubuh Cendana menyebabkan srikandi itu terpelanting ke tanah dan terguling beberapa depa
Parang ditinggalkan terbenam di peha pemerintah Indera Kayangan itu
Apa yang kalian mampu capai sebenarnya Padahal aku paling berku
Bicara itu terhenti
Jagat Suci dapat merasakan ada deruan angin kencang sedang menerpa ke arahnya
Terus dia menggerakkan kedua-dua belah tangan menyepit Taming Sari yang sedang meluncur ke wajahnya
Adakah engkau fikir engkau mampu menyerang hendap aku Nirnama  Jagat Suci mengalihkan tangan cuba memerhatikan Nirnama
Tetapi kemudian matanya membulat
Nirnama tiada pada tempatnya
Cela
Kalam itu tidak dapat disempurnakan
Sebahagian besar peha Jagat Suci rabak
Tulang pehanya separuh terbelah
Darah memercik ke serata arah
Tempurung lutut Jagat Suci tercabut
Nirnama memecut pantas setelah melemparkan Taming Sari sebentar tadi
Dia muncul di situ menyambar dan melibas kelewang yang ditinggalkan oleh Cendana tadi dengan sepenuh kudrat membelah anggota tubuh Jagat Suci
Terus Jagat Suci hilang keseimbangan
Dia jatuh ke sisi peha yang baru terbelah itu
Taming Sari terlepas daripada sepitan dua telapak tangannya
Nirnama menukar kelewang ke tangan kiri memutarkan tubuh melompat lalu memijak-mijak angin menyambar Taming Sari dengan tangan kanan
Dia jatuh menjunam dan terus membenamkan kedua-dua senjata ke perut Jagat Suci sepenuh kekuatan
Mata Jagat Suci tersembul
Pemerintah Indera Kayangan itu terbatuk-batuk memuntahkan darah pekat
Pandangannya dan pandangan Nirnama bertembung tepat
Sialan
Dia cuba untuk berbuat sesuatu
Sebelah tangan cuba digerakkan untuk mencapai Nirnama yang masih membatu di hadapan perutnya
Tetapi tangannya tiba-tiba terpaku
Jagat Suci mula merasai sesuatu yang aneh sedang berlaku pada tubuhnya
Kekuatannya terasa menghilang
Perlahan-lahan tubuhnya kembali menjadi tubuh manusia seperti asal
Wajah syaitan menghilang
Asap berkepul-kepul keluar perlahan dari tubuhnya itu
Jagat Suci cemas
Jangan tinggalkan aku Jangan tinggalkan aku Jagat Suci menjerit sekuat hati terbatuk-batuk memuntahkan darah lagi
Nirnama memerhati
Masih tidak melepaskan kedua-dua senjata di tangannya
Jagat Suci bagai cacing kepanasan
Jin-jin yang mendampingimu telah lari bukan Mereka sudah takut dengan hakikat bahawa engkau bakal ditewaskan dan nyawa mereka sendiri terancam
Demikianlah syaitan suka berlepas diri setelah manusia disesatkan
Mereka bukannya tunduk kepadamu
Mereka hanya mempergunakanmu Pandangan Nirnama bagai pedang tajam menusuk mata Jagat Suci
Pemerintah Indera Kayangan itu terpempan tambah rasa gerun merajai hati
Sekarang tidak cukup dengan perubahan tubuhnya wajah Jagat Suci yang rupawan itu perlahan-lahan mula berkedut seribu
Rambutnya yang panjang mengurai halus lagi lembut pula mula berguguran
Beberapa ketika kemudian Jagat Suci telah berubah menjadi orang tua yang teramat buruk lagi hodoh
Nirnama melepaskan dua senjata yang dipegangnya
Dibiarkan lekat tertanam pada tubuh Jagat Suci
Laksamana Kasturi dan Jebat memapah Sultan Alauddin bergerak ke sisi Nirnama
Cendana pula kini berdiri di sisi yang berlawanan
Mereka sama-sama memerhatikan pengakhiran Jagat Suci
Jan
gan
Giginya yang putih tersusun indah sebelum ini berubah menjadi kuning buruk dan berterabur
Bahkan beberapa daripadanya mulai jatuh ke tanah
Mulutnya mula menjadi rongak
Tubuh Jagat Suci perlahan-lahan mengering seolah-olah mengecut sendirian
Pada setiap helaan nafas dia semakin sukar hendak menarik nafas yang seterusnya
Dia kembali menjadi lelaki tua berkedut seribu kurus kering lagi bongkok hodoh dan menakutkan
Jagat Suci melihat Nirnama memandangnya dengan pandangan redup
Bagaikan ada biasan simpati
Kemudian mata pemerintah Indera Kayangan itu merayap kepada Laksamana Kasturi Jebat Sultan Alauddin dan Cendana
Semua memandangnya dengan pandangan belas
Satu suara halus bagai membisik ke dalam nuraninya bahawa dia sudah berada di penghujung hayat
Rasa gerun tambah mencanak
Dia masih belum mahu mati  Se
lamat
kan
aku Lemah suara Jagat Suci
Aku
ber
iman
dengan
All
Allah Terketar-ketar Jagat Suci mengangkat sebelah tangan yang kurus lagi kering
Nafasnya kedengaran tersekat-sekat umpama sedang diserang lelah yang parah
Adakah baru sekarang engkau beriman padahal sesungguhnya engkau dari dahulu telah kufur derhaka dan engkau telah pun menjadi orang-orang yang melakukan kerosakan Makna ayat ke-91 Surah Yunus itu dibaca oleh Nirnama seraya melepaskan kedua-dua senjata pada tangan
Jagat Suci terlentang dengan Taming Sari dan kelewang milik Cendana terbenam pada perutnya
Matanya terbelalak memandang ke atas
Kegelapan alam tidak lagi sepekat awal-awal pertempuran bermula
Langit mula disinari fajar sadik
Subuh telah tiba
Pemerintah Indera Kayangan itu telah kembali ke negeri cacing tersadai tubuhnya untuk tatapan ramai akan bagaimana pengakhiran insan yang sering dijulang sebagai Tuhan
Maka pada hari ini Kami biarkan engkau terlepas dengan badanmu untuk menjadi tanda bagi orang-orang di belakangmu
Dan sesungguhnya kebanyakan manusia lalai daripada tanda-tanda kekuasaan Kami  Ayat 92 Surah Yunus meluncur dari bibir Nirnama
Dia terlutut di hadapan tubuh Jagat Suci
Segala puji dan puja bagi Allah
Tidak semena-mena tubuh Nirnama menyembah bumi
Nirnama  Angin sepoi-sepoi bahasa membelai tubuh umpama memberikan ketenangan yang tidak dapat digambarkan oleh kata-kata
Langit dihiasi awan gemawan gebu meredupkan terik mentari yang sudah naik mengatasi dua penggalah
Sekali-sekala suara riang anak-anak kecil bermain sesama mereka mencelah ke telinga
Orang ramai berkumpul di Masjid Agung pusat pemerintahan Semutar Putih
Masing-masing berpakaian indah bagai meraikan suatu perayaan
Sememangnya hari ini merupakan hari yang diraikan
Secara rasmi Semutar Putih menjalinkan hubungan erat dengan Sekebun Serendah melalui ikatan pernikahan salah seorang laksamananya dengan puteri kerajaan tersebut
Memandangkan kerajaan Sekebun Serendah baru sahaja kembali dibangunkan Semutar Putih menawarkan diri untuk menjadi tuan rumah bagi majlis gilang-gemilang ini
Sekalian rakyat jelata kedua-dua buah kerajaan dijemput untuk memeriahkan suasana
Kawasan sekitar masjid tersebut dipenuhi khemah-khemah yang dibangunkan khusus bagi memberi keselesaan kepada rakyat menikmati juadah-juadah enak sempena majlis keraian ini
Secara tidak langsung majlis hari ini juga menjadi salah satu usaha Semutar Putih dalam menguar-uarkan kebangkitan semula Kerajaan Sekebun Serendah kepada semua membuka peluang bagi sesiapa yang ingin menjalinkan hubungan urus niaga atau mencari penempatan di bawah pemerintahan mereka
Berbanyak-banyak terima kasih Tuanku Sultan Alauddin atas kebaikan-kebaikan tuanku kepada kerajaan kami
Ratu Sekebun Serendah Siti Banun mengangkat sembah penuh takzim sedang dia berjalan beriring dengan Alauddin
Alauddin yang berpakaian selayaknya seorang sultan tersenyum lebar
Tidak perlu begitu merendah diri kepadaku Tuanku Ratu Siti Banun
Aku sekadar menjalankan tanggungjawabku sebagai amir orang-orang yang beriman
Tetapi dengan suka rela mengamanahkan Indera Kayangan dan Segenting Kra menjadi tanah pemerintahan Kerajaan Sekebun Serendah itu bukanlah satu perkara yang kecil
Tuanku Alauddin
Walhal boleh sahaja tuanku meletakkan dua wilayah itu di bawah pemerintahan Semutar Putih
Pemerintah Semutar Putih itu menggeleng
Kita tidak akan mengulangi kesilapan Jagat Suci yang tersesat akibat sikap tidak mampu bekerjasama dan mahukan semua tunduk di bawah telunjuknya sahaja
Kita perlu belajar saling mempercayai lengkap-melengkapi dan bantu-membantu
Cukuplah aqidah menyatukan kita
Islam jelas bersinar terang di bawah kebijaksanaan tuanku Sekali lagi Ratu Siti Banun  mengangkat sembah
Ini adalah kali pertama mereka bersua
Semenjak tewasnya Jagat Suci urusan antara kerajaan Sekebun Serendah dan Semutar Putih sering menggunakan khidmat utusan sahaja
Kejatuhan Jagat Suci mengakibatkan Indera Kayangan huru-hara
Mereka tidak mempunyai pewaris akibat sikap Jagat Suci yang tidak pernah mempercayai pelapis
Hal yang sama berlaku ke atas Segenting Kra apabila Raja Ong Maha Perita Deria tiada untuk memerintah mereka
Semutar Putih kemudian mengambil alih pemerintahan
Alauddin sendiri tinggal di Indera Kayangan bersama sekumpulan besar tentera Semutar Putih untuk beberapa purnama sementara pemerintahan di Melaka dipangku oleh Tun Nirmala
Apabila keadaan menjadi tenang dan kembali aman Alauddin menghantar utusan meminta Sekebun Serendah mengisi tampuk pemerintahan untuk menguruskan Indera Kayangan dan Segenting Kra
Bagi Alauddin Sekebun Serendah layak ke atas pemerintahan itu memandangkan gabungan Indera Kayangan dan Segenting Kra sebelum inilah yang memusnahkan kerajaan tersebut
Bahkan sebenarnya kitalah yang diterangi sinar Islam
Islam menyelamatkan kita daripada kegelapan dan kebatilan
Bersyukurlah kita akan nikmat iman yang kita kecapi
Ratu Siti Banun  mengangguk membenarkan bicara pemerintah Semutar Putih itu
Mereka tiba di hadapan Masjid Agung
Orang ramai yang berkumpul mula membuka ruang bagi membolehkan pemerintah-pemerintah itu melangkah naik ke rumah ibadah tersebut
Rata-rata melaungkan ungkapan Ampun Tuanku sambil mengangkat sembah hormat kepada Alauddin
Pemerintah Semutar Putih itu tidak lupa memandang semua yang berada di situ melemparkan senyuman sambil mengangkat tangan sebagai usaha menghantar hormat balas
Masjid Agung terletak tidak jauh dari Istana Semutar Putih
Masjid ini telah terbina lama semenjak awal pemerintahan Sultan Mansur dan menjadi lebih meriah dengan pelbagai acara setelah Jagat Suci dipasungkan
Tambah pula Sultan Mansur sering menjadi imam dan khatib di masjid ini menambah erat hubungan dengan rakyat jelata
Tetapi apabila Sultan Mansur mangkat dan Sultan Mahmud naik takhta Masjid Agung tidak lagi dibuka kepada rakyat jelata
Hubungan rakyat dan istana menjadi semakin renggang
Di bawah pemerintahannya Alauddin kembali berusaha menjalin hubungan lebih erat antara istana dan sekalian rakyat
Masjid Agung dibuka semula dan kembali meriah dengan pelbagai acara keagamaan
Alauddin sendiri sering menjadi imam dan khatib di sini
Saban Jumaat merupakan waktu rasmi untuk rakyat beramah mesra dengan Alauddin kerana sebaik sahaja usai Solat Jumaat Alauddin akan kekal di Masjid Agung ini sehingga Isya
Sesiapa sahaja boleh menemuinya di sisi tanpa banyak kerenah dan halangan
Alauddin akan memesrai sesiapa sahaja yang datang kepadanya
Ini menyebabkan Masjid Agung menjadi dekat di hati ramai dan setiap waktu solat akan dipenuhi rakyat jelata
Tidak cukup dengan itu Alauddin mempunyai kebiasaan untuk berziarah ke daerah-daerah Semutar Putih menghidupkan masjid-masjidnya dengan menjadi imam dan menyampaikan pengajaran
Dengan itu Alauddin sendiri dapat melihat keadaan rakyat jelata
Dia memantapkan lagi urusan zakat baik pembayaran dan pengagihannya bagi memastikan tiada yang tertinggal
Atas arahannya juga dibangunkan sekolah-sekolah pengajian sehingga ke tahap tertinggi secara percuma ditanggung kerajaan agar masyarakat lebih terdidik
Alauddin juga mengisi masa dengan menyusuri setiap lorong kadangkala berpakaian seperti orang kebanyakan bagi melihat sendiri keadaan rakyat jelata
Dia sering keluar pada tengah-tengah malam bagi menghayati sendiri denyut nadi rakyat
Adakala bila dia terjumpa rakyat yang masih kesusahan dia akan terus membantu
Pemerintah Semutar Putih itu giat menghantar surat-surat kepada pemerintah-pemerintah dunia bermula dengan pemerintah di sekitar Nusantara
Kerajaan Brunei Sulu Siam Majapahit semua menerima utusan daripada Alauddin
Memperkenalkan mereka kepada Islam dan pendirian Semutar Putih
Mengajak mereka membina hubungan atas dasar kebaikan dan saling melengkapi serta memberi amaran kepada sesiapa yang berniat jahat ke atas gabungan Kerajaan Semutar Putih Kerajaan Serawa dan Kerajaan Sekebun Serendah
Bagi mengukuhkan lagi kerajaannya Alauddin turut telah memulakan usaha untuk membina hubungan dengan Kerajaan Turki Uthmaniyah yang kini masyhur di seantero dunia sebagai payung ummat Islam
Alauddin juga berusaha membina hubungan dengan pihak-pihak di Makkah dan Madinah serta pusat-pusat ilmu yang lain seperti di Mesir Maghribi dan India bagi memperkasakan suasana keilmuwan di Tanah Semenanjung
Pada masa yang sama Alauddin sendiri membangunkan beberapa pasukan dakwah terdiri daripada ilmuwan-ilmuwan serta insan-insan yang bersedia untuk dihantar ke seluruh pelosok bumi bagi memperkenalkan ajaran Islam mengangkat tauhid membasmi syirik dan khurafat serta mengangkat nilai-nilai yang disampaikan oleh Islam seperti sikap bersih amanah dan disiplin
Rakyat hidup penuh harmoni dan makmur
Keamanan menyelimuti mereka saban hari
Jauh daripada kezaliman dan penindasan yang sering terjadi saat Jagat Suci mencengkam tanah ini
Ampun tuanku  Suara Tun Nirmala kedengaran dari tengah ruang solat
Dia mengangkat sembah setelah menghampiri Alauddin dan Ratu Siti Banun
Hulubalang-hulubalang yang mengiringi kedua-duanya meninggalkan mereka dan berbaris di sisi pintu utama masjid
Mamanda Bendahara
Aku dikhabarkan bahawa rombongan Kerajaan Serawa telah tiba subuh tadi
Benar tuanku
Mereka dilayan dengan penuh hormat dan sekarang sudah bersama-sama kita
Tun Nirmala mempersilakan Alauddin dan Ratu Siti Banun  ke tengah ruang solat
Di tengah-tengah ruang itu persiapan untuk sebuah majlis akad nikah sudah disempurnakan
Di sekelilingnya berdiri sekumpulan manusia
Salah seorang daripadanya adalah Ratu Santubong
Pemerintah Kerajaan Serawa itu bergerak menyambut kehadiran Alauddin
Sebelum Ratu Santubong sampai kepada mereka Ratu Siti Banun terlebih dahulu mengangkat sembah kepada pemerintah Semutar Putih itu
Ampun tuanku
Izinkan daku pergi mendapatkan puteriku
Silakan Tuanku Ratu Siti Banun
Silakan
Alauddin menghantar Ratu Siti Banun dengan pandangan
Bagaimana upacara kita hari ini mamanda bendahara  Setakat sekarang berjalan lancar
Kita harapkan lancar sehingga ke penghujungnya dengan izin Allah
Tiada gangguan daripada Tengku Mahmud  Tun Nirmala tersenyum
Menggeleng
Dia semakin tenang semenjak beberapa purnama kebelakangan ini
Adindanya kini hanya bergelar Tengku Mahmud
Alauddin telah menetapkan perintah berkurung ke atas adindanya itu sebagai langkah untuk mengubatinya
Kini adindanya hidup seorang diri
Isteri-isterinya telah diceraikan
Tengku Mahmud sendiri sering dalam keadaan tidak terurus walhal pembantu istana telah disediakan buatnya
Tetapi masih belum cukup waras untuk meneruskan kehidupan seperti insan berakal
Aku telah menziarahinya semalam
Mamanda Bendahara Semutar Putih di sisinya menghela nafas panjang
Senyuman masih kekal menghiasi demi menjaga suasana tetapi riak wajah mempamer rasa ralat
Kadangkala Tengku Mahmud akan berteriak sepanjang hari sehingga kehilangan suara
Kadang dia akan bertelanjang di perkarangan tempat berkurungnya
Banyak masa dia akan mengganggu pengawal-pengawal yang ditugaskan menjaganya
Kekecohan acapkali berlaku di Istana Semutar Putih akibat onarnya
Semenjak peristiwa Puteri Gunung Ledang dan penyingkirannya dari takhta Tengku Mahmud sudah tidak lagi berperawakan waras
Alauddin syak bahawa sihir yang ditiupkan ke dalam tubuh adindanya itu ditambah dengan gaya hidup adindanya yang memang jauh dari syariat membuatkan adindanya terus hilang akal tak lama setelah pengkhianatan Tuha dan Puteri Gunung Ledang terdedah
Berikan masa lagi Tuanku
Kita tidak akan berputus asa merawatnya
Alauddin mengangguk lembut
Maniskan roman wajahmu Tuanku
Hari ini hari sepatutnya kita bergembira
Wakil dari Kerajaan Serawa menanti untuk menyambut Tuanku
Tun Nirmala menunjuk ke satu arah
Kelihatan Ratu Santubong tiba menghampiri sambil diiringi seorang lelaki
Ampun tuanku
Terima kasih kerana sudi menjemput kami sebagai tetamu kehormat
Ratu Santubong mengukir senyuman indah
Usai mengangkat sembah hormat tangannya dipautkan ke belakang pinggang lelaki yang tidak kalah berpakaian segak
Tuanku Ratu Santubong akulah yang sepatutnya berterima kasih atas kehadiran tuanku ke mari bersama-sama Raja Kerajaan Serawa yang dihormati Tuanku Muhammad Jenin
Alauddin melemparkan senyuman kepada pemuda di sisi Ratu Santubong
Mereka berdua baru melangsungkan perkahwinan beberapa purnama lepas
Alauddin dan rombongan Semutar Putih telah pergi meraikan majlis tersebut di Kerajaan Serawa sebagai tanda jalinan hubungan baik sesama mereka
Bagaimana perjalanan ke mari Semuanya baik-baik sahaja  Ah dengan bahtera Orang Kaya Besar Tanggang semuanya selesa dan baik Tuanku Alauddin
Ratu Santubong tidak lekang dengan senyuman
Adindaku Sejinjang menyampaikan salam kepada tuanku
Waalaikumussalam
Apakah dia sudah mempunyai Raja sendiri  Ratu Santubong menggeleng sambil kekal tersenyum nipis
Mungkin tuankulah raja yang dinanti Jenin menyakat nakal
Mereka tertawa bersama-sama
Bagaimana keadaan Kerajaan Serawa Jika perlukan apa-apa bantuan daripada Semutar Putih hantarkan sahaja utusan
Aku akan pastikan kami memberikan yang terbaik buat kalian
Sesungguhnya kebaikan tuanku terlalu banyak mencurahi kami
Syukur atas nikmat iman dan Islam yang menyatukan kita
Semakin lama Kerajaan Serawa tidak dicengkami muslihat jahat Jagat Suci dan Jalak Bentala kami semakin makmur dan perkasa
Ditambah dengan hubungan yang terjalin antara kita Kerajaan Serawa sudah disegani jiran-jirannya
Ratu Santubong menunduk sedikit sebagai tanda hormat dan terima kasih
Jenin turut melakukan hal yang sama
Kalian merupakan saudara
Tuanku Muhammad Jenin telah berjuang di medan bersama-sama kami
Saat Semutar Putih tersepit kalian menghantarkan bantuan
Terbina pula hubungan atas paksi iman dan Islam maka lebihlah kalian dimuliakan di hatiku dan hati kami di Semutar Putih
Semoga kita dapat terus memakmurkan kerajaan-kerajaan kita dalam rangka kebaikan dan mengejar redha Allah
Jenin bersuara bagaikan memberi kesimpulan kepada perbualan mereka
Ratu Santubong dan Alauddin terangguk-angguk
Tuanku kita patut memulakan majlis
Tun Nirmala mencelah
Dipersilakan tuanku
Jenin bagai membuka jalan untuk Alauddin
Mereka kemudian bergerak beriringan ke ruang tengah
Di sana kelihatan Jebat dan Kasturi sedang berbual-bual dengan Tanggang
Kami mohon beransur ke tempat duduk kami dahulu tuanku
Ratu Santubong bersuara sopan
Dia dan Jenin mengangkat sembah hormat
Alauddin menunduk membenarkan sambil melangkah ke arah Jebat Kasturi dan Tanggang
Melihat Alauddin menghampiri mereka Tanggang terus keluar daripada perbualan tersebut dan bergerak terlebih dahulu untuk mendapatkan Sultan Semutar Putih itu
Sembah hormat diangkat
Ampun tuanku beribu-ribu ampun
Terima kasih kerana menjemput patik menjadi sebahagian daripada tetamu kehormat di majlis ini
Alauddin menepuk-nepuk bahu Tanggang
Terima kasih kerana membawa Tuanku Ratu Santubong dan Tuanku Muhammad Jenin dengan selamat ke mari
Untuk tuanku lautan berapi pun patik akan redahi
Alauddin dan Tanggang sama-sama tertawa
Biarlah semangat itu untuk Islam
Ah ya ya
Ampun tuanku
Masih banyak perlu hamba usahakan untuk mendidik diri ini
Bahu Orang Kaya Besar itu ditepuk-tepuk Alauddin lagi
Selangkah demi selangkah Orang Kaya Besar
Selangkah demi selangkah
Selepas tumbangnya Jagat Suci Nirnama telah memperkenalkan Alauddin kepada Tanggang
Hasil bantuan yang diusahakan oleh Orang Kaya Besar itu saat peperangan di sempadan Semutar Putih Alauddin telah berkenan untuk membenarkan Tanggang menguruskan pelabuhan-pelabuhan di bawah kekuasaan Semutar Putih
Tanggang telah tinggal di Semutar Putih untuk beberapa purnama bagi memperdalam ilmu agamanya
Di situ hubungan antara Orang Kaya Besar itu Nirnama dan Alauddin menjadi lebih erat
Pada tika yang sama jugalah Tanggang mempamerkan kemampuannya memperhebatkan lagi aktiviti dagangan di Pelabuhan Melaka
Orang Kaya Besar itu sering diangkat sebagai utusan rasmi Semutar Putih sekiranya keadaan memerlukan
Tanggang juga diberikan peluang untuk membangunkan armada laut Semutar Putih
Kerajaan Semutar Putih sekarang menjadi lebih besar meliputi hampir seluruh Tanah Semenanjung ditambah dengan gabungan Kerajaan Serawa dan Kerajaan Sekebun Serendah armada laut benar-benar telah menjadi suatu keperluan
Bagi mempamerkan taat setianya Tanggang telah menghadiahkan Bahtera Mendam Berahi untuk dijadikan kapal perang pertama Kerajaan Semutar Putih
Semua ini menjadikan hubungan Tanggang dengan Alauddin lebih rapat
Alauddin menoleh ke arah Nirnama dan Nadim
Mereka berdua sedang berbicara dengan seorang lelaki yang sedikit berumur yang tidak dikenali Alauddin
Semua berpakaian segak
Terutama Nirnama yang berpakaian serba putih
Melihat Alauddin merapati mereka bertiga menghentikan perbualan
Ampun tuanku Nirnama Nadim dan lelaki yang sedikit berumur itu mengangkat sembah hormat
Siapakah gerangan insan ini Alauddin melemparkan senyuman lebar
Hah perkenalkan tuanku
Inilah Pak Kaduk tuanku
Dialah yang memudahkan urusan kami di Segenting Kra dahulu
Nadim menjawab pantas
Ah inilah orang yang bersabung ayam dengan Raja Ong Maha Perita Deria Alauddin kembali mengingati kisah yang pernah diceritakan oleh Nadim dan Nirnama kepadanya sebelum ini
Benar tuanku
Nirnama bersuara kemudian tersenyum nipis
Terima kasih Pak Kaduk atas jasa dan bakti
Alauddin menghulurkan tangan
Terharu Pak Kaduk dengan tindakan itu
Matanya terus berkaca-kaca
Langsung tidak menyangka pemerintah Semutar Putih begitu merendah diri
Pantas tangan Alauddin dijabatnya erat
Pak Kaduk cuba mengucup tangan Alauddin tetapi pemerintah Semutar Putih itu cepat-cepat menarik tangannya
Aku bukanlah orang yang patut dikucup tangannya Pak Kaduk
Ampun tuanku
Patik hanya merasa begitu terharu
Hakikatnya tiadalah apa jasa patik
Bahkan kehadiran Nirnama dan Nadim ke Segenting Kra telah menyelamatkan patik daripada menjadi mangsa kelicikan Raja Ong Maha Perita Deria
Bagaimana sekarang Pak Kaduk Apakah masih bersabung ayam Alauddin bersenda
Pak Kaduk tertawa segan sambil menggaru belakang kepalanya yang tidak gatal
Tidak lagi tuanku
Syukur atas nikmat iman dan Islam aku telah meninggalkan perbuatan itu
Pertemuan dengan Nirnama dan Nadim telah membuka mataku kepada agama yang suci ini
Hah Pak Kaduk ini antara pedagang masyhur yang berjaya di utara
Nadim mencelah
Alauddin tersenyum lebar dan mengangguk
Alhamdulillah atas nikmat iman dan Islam
Nirnama Nadim dan Pak Kaduk sama-sama menyebut tahmid
Kemudian pandangan Alauddin jatuh kepada Nirnama
Kedua-dua mereka berbalas senyuman
Boleh kita mulakan majlis kita pada hari ini Nirnama  Nirnama mengangkat sembah hormat
Dengan izin Allah bersama perkenan tuanku
Silakan
Alauddin mempersilakan Nirnama bergerak mendahuluinya
Mereka pun bergerak membuntuti Nirnama
Ketika ini pandangan Nirnama melayang merentasi kawasan tengah ruang solat tersebut
Sekumpulan wanita dilihat berkumpul di situ
Semua berpakaian indah dan sopan
Ratu Siti Banun  dan Ratu Santubong dilihat mengapit seorang perempuan muda yang teramat indah rupanya berpakaian serba putih sedondon dengan Nirnama
Itulah Puteri Cahaya Bulan Sekebun Serendah Cik Siti Cendana bakal isterinya pada hari ini
Nirnama melemparkan senyuman lebar
Cendana tunduk malu sambil tersenyum-senyum
Nirnama kemudian mengambil tempat di tengah-tengah ruang solat pada sebuah alas duduk yang indah bersulam bebenang kuning keemasan
Pak Kaduk bergerak ke tempat yang disediakan untuk tetamu kehormat
Nadim duduk di sisi kiri Nirnama
Tidak lama kemudian Jebat tiba dan duduk di sisi kanan Nirnama
Tahniah adindaku
Jebat menyiku lembut adinda seperguruannya
Nirnama hanya tersenyum nipis
Hah Nirnama selepas ini bagaimana dengan aku Hilanglah teman
Tamat sudah pengembaraanmu
Siapa kata pengembaraanku telah berakhir Nirnama memandang Nadim dengan penuh makna
Terus mata Nadim mengecil dek senyuman besar nan terhias di wajahnya
Alauddin mengambil tempat yang bertentang dengan Nirnama
Tun Nirmala duduk di sisinya
Kasturi Jenin dan Tanggang pula duduk bersama-sama Pak Kaduk
Bismillahir rahmaanir rohiim
Sesungguhnya kita berkumpul di sini atas satu tujuan yang suci
Menjadi saksi akan terbinanya sebuah masjid bergelar rumah tangga dengan akad yang murni lagi jujur menyatukan dua hati yang saling mencintai
Alauddin memulakan bicara memandang Nirnama dan sekalian tetamu kehormat
Rakyat jelata dilihat memenuhi ruang dalaman masjid dengan penuh teratur dan sopan
Semua ingin menyaksikan detik-detik bersejarah tersebut
Beta sebagai pemerintah Semutar Putih mencemar duli untuk menjadi tuan rumah kepada penyatuan ini
Antara laksamana kami yang masyhur digelar Nirnama dengan Puteri Cahaya Bulan Sekebun Serendah
Pada beta penyatuan ini bukan sekadar mewakili niat cinta antara mereka berdua tetapi juga dua kerajaan yang merupakan watan mereka
Sebagai pemerintah Semutar Putih beta berharap penyatuan ini menandakan hubungan yang lebih erat bakal terbina antara Semutar Putih dan Sekebun Serendah sekaligus menjanjikan masa hadapan yang lebih cerah makmur harmoni buat rakyat jelata kedua-dua buah kerajaan
Alauddin melayarkan pandangan kepada Ratu Siti Banun
Ratu Sekebun Serendah itu mengangguk
Sebagai kakanda kepada pengantin lelaki aku mahu memberikan pesanan buat adindaku
Jadilah lelaki yang ampuh nakhoda yang adil dalam mengemudi bahtera rumah tangga
Ini bukan jalan untuk semata mencapai keseronokan nafsu tetapi hakikatnya adalah perjuangan membina ummah
Hendaklah dilalui dengan rasa tolak ansur yang tinggi dan kelapangan dada yang luas
Binalah hubungan atas dasar saling melengkapi
Ingatlah bahawa engkau pakaian bagi isterimu dan isterimu adalah pakaian bagi dirimu
Moga-moga daripada penyatuan ini terbinalah rumah tangga yang dihiasi bahagia dan cinta seterusnya lahir daripada rumah tangga ini anak-anak harapan ummah
Nirnama mengangguk sambil kekal tersenyum nipis
Cendana juga melakukan hal yang sama
Walaupun aku sendiri belum bernikah tetapi itulah hakikatnya rumah tangga bagai yang aku perhatikan semenjak kembali hidup bermasyarakat
Bicara itu menjemput senyum dan tawa daripada semua
Alauddin sendiri tersenyum lebar
Matanya menatap Nirnama dengan penuh kasih
Aku persilakan Tun Nirmala sebagai kadi untuk menjalankan akad
Alauddin mengengsot sedikit ke tepi sementara Tun Nirmala mengambil tempatnya
Tangan kanan dipanjangkan ke hadapan dan tangan itu dijabat erat oleh Nirnama dengan penuh yakin
Semua mata memandang mereka berdua
Laksamana Tuah bin Bahadur aku nikahkan dikau dengan Cik Siti Cendana Wan Kembang binti Muhammad yang berwakil walikan aku dengan mas kahwinnya seutas rantai emas
Nirnama menarik nafas dalam-dalam
Dengan senyuman menghias bibir mulutnya mula bergerak-gerak
Aku terima nikahnya Cik Siti Cendana Wan Kembang binti Muhammad dengan mas kahwinnya seutas rantai emas
Lancar dan tenang langsung tiada teragak-agak
Benar-benar menggambarkan tekadnya untuk menjadi suami kepada Cendana
Sah Tun Nirmala memandang Jebat Nadim kemudian Alauddin
Sah
Ketiga-tiganya bersuara hampir serentak
Sah
Tun Nirmala mengukir senyuman lebar sambil melepaskan jabatan mereka
Senyuman Nirnama turut melebar sehingga kelihatan barisan giginya yang putih bersih
Dia berpaling memandang Cendana yang masih malu-malu
Pergilah kepada isterimu yang sah itu Tuah
Tun Nirmala menepuk belakang tubuh Nirnama
Nirnama mengangguk dan bangkit bergerak ke tempat duduk Cendana
Cendana bangkit menyambut kedatangan Nirnama
Segera tangan Nirnama dicapai dan dikucupnya penuh cinta
Kehangatan tangan dan bibir Cendana dirasai kulit Nirnama
Dia tersenyum manis sendirian
Akhirnya bersatu jua kita
Moga bersamalah kita ke syurga sana
Bukankah itu janjiku untuk bersama denganmu Cendana mengangkat wajah
Pandangannya dan pandangan Nirnama bertaut buat beberapa ketika
Kedua-dua mereka berbalas senyuman sarat makna
